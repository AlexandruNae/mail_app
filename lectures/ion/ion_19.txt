
— Nu mă mărit! Nici să nu vă gândiți că am să-mi leg viața de
un... Ghighi, care aștepta doar să deschidă Laura focul, a sărit numaidecât să lămurească dăscăliței
că măritișul acesta ar ﬁ o nenorocire nemaipomenită, pentru că Laura urăște pe Pintea, pentru
că Pintea e mai mic decât Laura... Doamna Herdelea se uită la ele mirată. Dar
când a înțeleș a izbucnit ca o leoaică:
— Apoi credeți voi că are să vă lase cineva să dați cu piciorul norocului?...
Că vouă vă arde de nebunii și de blestemății, în loc să vă mai gândiți
și la greutățile cu care ne zbatem... Mâine-poimâine e și nebuna cealaltă de mă- ritat...
D-apoi zestre de unde credeți să luați?
— Ei, parcă toată lumea-i ca Pintea, să se uite numai la zestre! zise repede
Ghighi.
— Mă mir că nu vi-i rușine să mințiți cu atâta sfrun- tare... Apoi da,
carul vostru e într-o roată, puteți umbla după cai verzi pe pereți... Vă închipuiți că
oamenii de treabă se uită la sindroﬁile și la luxurile voastre... Alta ar ﬁ sărit
cu amândouă mâinile, ticăloaso, și ar mulțumi lui Dumnezeu că i-a trimis acasă norocul! Tu
umbli după mofturi și drăcii... Obraznico și nerușinato!...
— Poți să mă ocărăști cât vrei, dar nu mă mărit! repetă Laura cu o
liniște tristă de martiră, care pe maică-sa o înfuria și mai rău. În odaia de
alături Titu, smulgându-și mereu părul 92pentru a stoarce din creieri o rimă, răcni deodată desperat:
— Aveți să mă-nnebuniți cu atâtea țipete! Am ajuns să nu mai pot lucra nici
ziua, nici noaptea... îmi zdrobiți viitorul cu gălăgia! Când se întoarse Herdelea de la Avrum,
care-l felici- tase și se însărcinase să vestească tuturor că domnișoara Laura se mărită, auzi
din uliță cearta.
— Uite ce fată ne-a dat Dumnezeu! Uite și bucură-te și mănânc-o friptă! îl întâmpină
dăscălița. Dumneaei nu vrea să se mărite cu un biet popă, auzi? Domnișoarei îi trebuie
doftori, baroni, poate chiar un împărat!... Laura nu spusese că nu-i trebuie popă, dar doamna
Herdelea îi ghicise gândul. În suﬂetul ei fata își zisese de multe ori că între
un doctor și un popă e o deosebire ca între cer și pămânț cerul ﬁind
doctorul, iar popa ﬁind pământul. Părerea aceasta a avut-o înainte de a cunoaște pe Aurel,
iar acuma devenise convingere. Ceartaseînăspriașaderău,căTitufunevoitsărenunțe la munca poetică și să asculte discuția din ce în
ce mai aprinsă. Bătrânii dovedeau fetelor că Aurel Ungureanu e o pușlama care-și pierde vremea
făcând curte Laurei, fără să-i treacă măcar prin minte s-o ia de nevastă; și chiar
de ar ﬁ om de treabă și ar avea gânduri serioase, tot nu le-ar putea
înfăptui decât peste vreo cinci ani, când va termina studiile, dacă le va termina, și
încă și atunci va pretinde ceva zestre, iar de nu-i vor putea da nimic, îi
va întoarce spatele repede-repede. Pintea însă e om chibzuiț cu cariera deschisă, fără pretenții, sincer
și cinstiț dispus s-o ia chiar fără cămașă, ﬁindcă o iubește aievea. Dacă Laura se
va codi și va scăpa ocazia norocoasă, va îmbă- trâni fată mare ca și domnișoarele
Bocu din Armadia, care au împlinit cincizeci de ani și tot mai așteaptă vreun ne-
93bun să le pețească, deși ele au la spate miișoare multe. De altfel Laura are
vârsta cea mai frumoasă. Fata, după ce trece de douăzeci de ani, începe a se
veșteji și a se urâți. Învățătura și frumusețea nu-ți folosesc nimic, dacă n-ai minte să
prinzi norocul când îți pică... Laura, sprijinită viguros de Ghighi, descria în culorile cele mai
negre pe Pin- tea, blestema minutul în care l-a cunoscuț plângea și iar declara c-ar
trebui să ﬁe smintită să-și îngroape tinerețile alături de o stârpitură de om pe care-l
urăște tocmai ﬁ- indcă a avut obrăznicia s-o ceară în căsătorie. Se închina și se
jura că mai bine moartea decât Pintea. De măritat mai are destulă vreme, căci azi
fetele nu se mai mărită ca altădată, înainte de a ﬁ deschis bine ochii în
lume. Ea însă nu vrea să se mărite niciodată, are oroare de bărbați și nici
pentru Aurel nu simte, la urma urmelor, decât o simpatie nevinovată și nici prin gând
nu-i trece să ﬁe vreodată soția lui... Titu, deși rugat în mai multe rânduri să-și
spună pă- rerea, tăcea ca un ﬁlozof. Pe la miezul nopții însă, văzând că dezbaterea
nu s-ar mai isprăvi niciodată, interveni cu o amânare:
— Destul acuma!... Haidem la culcare! V-ați certat destul, mai lăsați și pe mâine! Totuși
sfada, ca o lumină ce moare, mai pâlpâi, când mai moale, când mai puternică, până
când Herdelea, în- furiat deodată peste măsură, ridică pumnul la Ghighi, răc- nind:
— Marș, nerușinatelor!... Marș, netrebnicelor... Titu opri căderea pumnului, luă blând pe fete de spate
și le pe- trecu în salon, unde era patul lor, mângâindu-le că drep- tatea este
de partea lor și că bătrânii nu pricep năzuințele idealiste. Pe urmă se întoarse și
spuse grav părinților: 94— Aveți dreptate, ce mai calea-valea, și v-ați gândit foarte bine... Ei, dar ce vreți?
Sunt tinere și fără minte... Parcă știu ele ce vorbesc?... Parcă știu ele ce-s greutățile
vieții?... Vremea se posomorâse. Toamna bătea la ușă, stăru- itor. Hotarul se pleșuvea mereu. Ici-colo,
se mai înălțau clăițe de fân sau stoguri de paie, pe care însă țăranii se
grăbeau să le care acasă. Plugurile spintecau, din ce în ce mai dese, ogoarele istovite.
Petele arate, negre și lucioase, păreau niște răni deschise pe un trup îmbătrânit. Cu cât
trecea vremea, cu atât neliniștea sporea în su- ﬂetul lui Ion. Muncea ca și când
și-ar ﬁ pus în gând să se îmbogățească într-o clipă, să scape de orice grijă
și mai ales de orice râvnă. Se înfuria însă că rodul muncii lui de-abia se
vedea. După o roboteală de o vară întreagă pe la alții, rămânând chiar în urmă
cu pământurile lui, s-a ales cu vreo sută de zloți. Urmând așa nu va face
nici un pas înainte. Zvârcolirile acestea îi aduceau totdeauna aminte pe Ana și pe Vasile
Baciu, și-l întărâtau. Se simțea înfrânt și neputincioș iar simțământul acesta îi aprindea sângele și-i
umplea creierii de planuri și hotărâri care de care mai năzdrăvane. Totuși nu mai îndrăznea
să se apropie de casa lui Vasile Baciu și nici să schimbe vreo vorbă cu
Ana. În schimb se ducea mai în ﬁecare seară pe la Florica. Ochii ei albaștri
îi mulcomeau zbuciumarea. Râdea însă când își amintea de făgăduința lui că o va lua
de nevastă. Cum s-o ia dacă toată zestrea ei e un purcel jigărit și câteva
bulendre vechi? Dragostea nu ajunge în viață... Dragostea e numai adaosul. Altceva trebuie să ﬁe
temelia. S, i îndată ce zicea așa, se pomenea cu gândurile după Ana... 95În curând Zenobia aﬂă că Florica, împreună cu maică- sa, au umplut satul că Ion
a cerut-o de nevastă. Dacă ar ﬁ lovit-o cineva cu parul în cap, tot parcă
nu s-ar ﬁ supărat atât de rău. Veni acasă galbenă și se răsti la Ion
din poartă:
— Tot la sărăcie tragi, dragul mamii, tot? Altă mireasă, afară de Florica vădanei lui
Maxim, n-ai găsit câtu-i satul de mare?... Da ce mă mai mir, dragul mamii, ce
mă mai mir?! Flăcăul înțelese îndată și se înfurie, dar nu de cele ce răspândea
Florica, ci de mânia Zenobiei:
— Nu-s eu destul de cătrăniț mă mai amărăști și dum- neata? Zenobia însă nu-l
slăbi până ce peste câteva clipe Ion, scos din ﬁre, se repezi la ea s-o
lovească. Glanetașu sări în ajutorul femeii, ostoindu-l:
— Ionică, taci mulcom, las-o! Ion se opri, dar apoi, în vreme ce Zenobia ieși
în uliță să se vaite și să afurisească, începu să se sfădească cu tatăl său:
— De ce mi-ai mâncat și mi-ai băut pământurile, ho- dorogule? Glanetașu, cu niște ochi
foarte triști, răspunse jalnic:
— Acu ce să-ți mai fac, omule, și ce să-ți dau, dacă n-am? Suﬂetul din
oase să ți-l dau?... Iacă, ți-l dau!... Auzindu-l, Ion răcni și mai proclet:
— Mai bine să nu mă ﬁ făcuț decât să ﬁu batjocura oame- nilor!... În
ziua aceea, spre seară, ﬂăcăul întâlni pe Ana, pe drumul cel vechi dinspre Jidovița. Primprejur
nici țipenie de om. El a oprit-o și a luat-o de mână, iar ea a
început îndată să plângă cu hohote și să-i impute că a părăsit-o. Ion vru s-o
liniștească, dar nu-i putu spune decât: