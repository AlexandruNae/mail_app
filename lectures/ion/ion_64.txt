
Ana se uită la bărbatul ei cu o dragoste de câine huiduit și ochii i
se umplură de lacrimi, simțindu-se vinovată față de dânsul ﬁindcă în gând l-a bănuit cu
Florica, pe când el e atât de bun și o iubește atât de mult că
bruftuluiește chiar pe mama lui pentru ea. Lacrimile îi curgeau calde, mângâietoare, dar fața ei
toată zâmbea de o fericire mare, mai ales că Ion veni la ea și-i zise
blând:
— Ia nu mai plânge, Anuță... Tu în ochii mei să te uiți și încolo
să nu-ți pese de nimeni! Seara, în paț Ion i se jelui apoi cu de-amănuntul,
îi spuse că ea ar putea să-l înduplece pe Vasile cu blândețe să ﬁe om
cumsecade și să le dea ce-a făgăduit față de atâția martori. Femeia se simțea măgulită
de încrederea lui, dar, gândindu-se la bătăile suferite de la tatăl său, n-avea speranțe să-l
poată înmuia. Când însă bărbatul o învăță cum să-i vorbească, credința lui o cuceri și
pe ea, și se jură că se va duce chiar mâine dimineață și de bună
seamă nu se va întoarce cu mâna goală. Ana plecă într-adevăr cum se crăpă de
ziuă. Încrede- rea îi crescu când, ajunsă în uliță, nevasta lui Macedon Cercetașu îi ieși
în cale cu o doniță plină de apă. Vasile Baciu tocmai înjuga boii să pornească
la plug. Văzându-și fata, o întâmpină nepăsător:
— Da ce, te-a alungat?
— Cum să mă alunge, taică? se miră nevasta, începând să-i povestească ce vânt o
aduce, după învățăturile lui Ion. 309Baciu se holbă la ea o clipă, apoi, ca un taur care vede roșu, se
aruncă și-i închise gura cu o droaie de pumni, urlând:
— V-ați pus amu amândoi să mă jefuiți și să mă lăsați cerșetor?... Apoi stai
că am eu leac de pielea ta, rapandulă, stai! Până ce se învârti dânsul să
apuce biciul s-o croiască, Ana o luă la sănătoasa, fără să ﬁ avut vreme să
plângă de durere, deși obrazul stâng i se roșise, iar din nas îi curgea un
ﬁr de sânge. De-abia când se apropie de-acasă își mai veni în ﬁre și se
întrebă: „Ce-a mai fost și asta?... Avan de mine!..." Ion o aștepta în ogradă, cu
inima arsă de nerăbdare. O zări de departe venind cu pași iuți și ștergându-și mereu
nasul cu mânecile cămășii.
— M-a bătuț Ionică, nici nu m-a lăsat să-i spun nimic! Uite cum m-a umplut
de sânge! bolborosi nevasta, parcă i-ar ﬁ cerut s-o răzbune. Bărbatul însă simți deodată o
apăsare grozavă în ceafă. Se uită la Ana cu ochii goi și reci, ca și
când ar ﬁ văzut o arătare vrăjmașă. Pe pometele obrajilor pielea îi stătea să plesnească,
iar pe tâmple i se umﬂară vinele ca niște lipitori sătule. Mintea lui speriată îi
striga că toată neno- rocirea i se trage numai din femeia aceasta cu buza de
sus murdărită de sânge și cu privirea de-o umilință ațâțătoare. Brațele și pulpele îi zvâcneau
fără voie în vreme ce unghi- ile îi tăiau pielea groasă și aspră în podul
palmelor. „Asta s-a înțeles cu tatăl ei să mă înșele!" îi fulgeră prin creieri, și
gândul îl duru atât de rău, parcă l-ar ﬁ izbit cu parul în moalele capului.
Atunci, cu o poftă neînfrânată, ridică mâna și o lovi greu peste obrazul drepț și
apoi cu dosul palmei, repede, 310peste obrazul stâng. Durerea stoarse din pieptul femeii un țipăt atât de ascuțit că Ion
auzi cum zăngănesc geamu- rile casei. O mai trăsni însă și peste ochii ce-l priveau
cu spaimă, dar care chiar spăimântați își păstraseră o clipire de bunătate... Ana căzu pe
prispă, amețită și legănându-și corpul din mijloc în sus ca să-și aline suferința.
— S, i tu mă zdrobești, Ionică? gemu dânsa. Nu ți-e milă nici ție de
mine? Ion scuipă spre ea, răcoriț și intră în casă, căci de peste drum venea
într-un suﬂet nevasta lui Macedon, pe când în pridvor la Herdelea parcă ieșise cineva să
vadă ce se întâmplă. Ana suspina și, suspinând, pântecele mare i se zbătea ca o
mustrare. Năframa îi alunecase din cap, părul i se încâlcise și pieptul i se frângea
de plâns. În inimă închipu- irile ei de fericire se topeau într-un noian de amărăciune
din care răsărea numai întrebarea îngrozită: „Doamne, ce ți-am greșit de mă pedepsești așa de
rău?" Nevasta lui Macedon Cercetașu se așeză lângă ea, îi îndreptă basmaua pe cap, o
mângâie pe obrajii udați de lacrimi și-i zise cu milă, căutând s-o ostoiască:
— Taci, draga lelii! Taci și rabdă, că femeia trebuie să sufere dac-așa a lăsat-o
Dumnezeu... Taci mulcom, taci! Glasul ei era atât de blând că suﬂetul Anei se încălzi
puțin. Apoi își ascunse fața în poala femeii și plânse mai ușurată, murmurând însă întruna,
ca și în seara nunții:
— Norocul meu, norocul meu! Până să convingă pe tatăl său, Titu n-a vrut să
stea cu mâinile în sân și a pornit din casă-n casă, îndemnând pe țăranii alegători
sau nealegători să meargă cu toții la o întrunire în Armadia, unde Victor Grofșoru avea
să-și lămurească programul. Fiindcă alegerea de deputat se 311apropia, prin sat umblau acuma mai des patrule de jan- darmi spre a preîntâmpina tulburările
și agitațiile împo- triva statului. Titu nu se sinchisea de dânșii. Dorea chiar un conﬂict
sau poate o arestare, închipuindu-și că astfel va dovedi lumii întregi barbaria stăpânirii ungurești și
va contribui mai eﬁcace la izbânda candidatului român. Vorbea țăranilor de jugul unguresc, de datoria
națională, de limba strămoșească, se izbea însă mereu de aceleași răspunsuri:
— Bine, domnișorule, așa o ﬁ... Dar n-avem pământ și dările-s multe și grele... Întâi
se supără de atâta nepricepere. Pe urmă totuși le dădu dreptate. „Adevăraț pe ei îi
strivesc sarcinile vieții și eu le bat capul cu fraze! Nici măcar speranțe nu le
aduc!... Apoi, ﬁrește, dacă eu însumi nu știu bine ce vrem!" El bănuia ce vrea,
dar dorințele lui nu se potriveau cu ale bătrânilor. El cu câțiva studenți și profesori
mai tineri visau unirea grabnică a tuturor românilor. Nu se gândeau dacă se poate ori
nu se poate. Ei se uitau fermecați spre România, așteptând de-acolo mântuirea. În fața lor
însă stăteau mai toți fruntașii recunoscuți, între care însuși Grofșoru, care spuneau că acestea sunt
idei primejdioase, că prin asemenea vorbe goale, bune numai pentru discuții de berărie, se poate
compromite toată lupta.
— Mijloacele noastre trebuie să ﬁe legale! îi spuse Grofșoru. Numai prin legalitate se obțin
lucruri trainice! Politica serioasă nu se poate întemeia pe aventuri, ci pe re- alitate!... Ce
ascunde viitorul, nu se știe... În suﬂet putem nutri orice speranțe, dar visurile nu trebuiesc
amestecate în lupta politică! Titu se zăpăci și fu cuprins de o șovăire din care
de- abia cu sforțări se putu smulge. Se coborî iar între țărani 312și, cu toată opreliștea bătrânilor, le vorbi de „frații noștri", de „stăpânirea românească" ce va
veni în curând. S, i tresari de bucurie când S, tefan Hotnog, bogătaș din saț
în loc de tânguirile obișnuite, răspunse acuma în numele tuturor, ridicându-și chimirul pe burtă:
— Să te audă Dumnezeu, domnișorule! „Oportunis- mul și lașitatea ucid avânturile! se gândi Titu
mulțumit. Cu jumătăți de idealuri nu poți lupta și nici nu poți ﬁ înțeles de
nimeni!" Strădaniile lui Titu au rămas totuși zadarnice, deoa- rece întrunirea, îndată ce s-a anunțat
oﬁcial, a fost oprită de către prefectul județului în urma raportului solgăbiră- ului Chițu care
se temea de tulburări. Tocmai când Titu venea pleoștiț cu vestea aceasta din Armadia, bătrânul
Herdelea a primit citație de la tribunal în procesul ce-l pornise judecătorul pentru ultragiu. Deși,
între timp, ungurul se mutase din Armadia într-un orășel din Ungaria, ﬁindcă
— cum spusese dânsul la plecare
— nu se putea aclimatiza în atmosfera nepatriotică de-aici, sarcina lui Herdelea se agravase, căci
acuzația judecătorului s-a părut atât de întemeiată procurorului, încât și-a însușit-o din oﬁciu și deci
procesul trebuia să continue negreșiț chiar dacă partea civilă s-ar ﬁ retras. HerdeleastrigăpeIon, caredeasemeneaprimisecitație, vrând
să se sfătuiască împreună cum să abată nenorocirea ce-i amenința de-aproape. Ion însă, în bobota
necazurilor lui cu socru-său, căuta mereu să se plângă ce a pățit și cum a
fost înșelaț iar de procesul care îl durea pe învățător, parcă nici nu-i păsa.
— Aveți să vedeți că becisnicul ăsta are să mă bage în temniță și să