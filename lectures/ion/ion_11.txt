
Ionopriveași,fărăsăvrea,segândea: „Câtedeslăbuță și de urâțică!... Cum să-ți ﬁe dragă?..." Fata însă, cu ochii în pămânț
vorbi dojenitoare și cu imputare în glas:
— N-ai venit aseară... S, i te-am așteptat până după miezul nopții...
— Am fost necăjit rău, Anuțo, știi bine... Ai văzut doar ce rușine mi-a făcut
badea Vasile?...
— Parcă tu nu-l știi pe dânsul cum e la beție?... Apoi, după o tăcere
scurtă, adăugă:
— S, i te-ai răzbunat pe George...
— Că George-i cu vicleșugul, ehe! făcu repede Ion cu o lucire atât de stranie
în căutătură încât Ana se cutremură. Mai stătură câteva clipe, fără să mai vorbească și
chiar fără să se privească. Pe urmă fata, zăpăcită, își luă coșul, zicând:
— Acu mă duc, că m-o ﬁ așteptând tata...
—Du-te, du-te, ziseIonsimplu. Anapornipecărareladeal. După câțiva pași mai întoarse capul, cu un zâmbet blând pe
buze, care însă pe Ion îl făcu să se gândească iarăși mai ursuz: „Tare-i slăbuță
și urâțică, săraca de ea!..." Rămase cu ochii pe urmele ei până ce dispăru la
o co- titură. S, i văzând-o cum se legăna în merș ca o trestie bolnăvicioasă,
fără vlagă, slăbănoagă, avu o tresărire și o părere de rău: „Uite pentru cine rabd
ocări și sudălmi!" Încremeni așa un răstimp. Dar deodată își reveni, scu- tură din cap,
ca și când s-ar încăpățâna să-și lepede o slă- 53biciune, și-și zise aspru: „Mă moleșesc ca o babă neroadă. Parcă n-aș mai ﬁ în
stare să mă scutur de calicie... Las’ că-i bună Anuța! Aș ﬁ o nătăﬂeață să
dau cu piciorul norocului pentru niște vorbe..." Dădu să se întoarcă la coasă, când un
glas plăcut ră- sună la spatele lui:
— Lenevești, lenevești? Îi pieri din suﬂet toată frămân- tarea văzând pe Florica, cu fața
rumenă, plină și zâmbi- toare, apropiindu-se sprintenă ca o ispită. Bâlbâi zăpăcit de mulțumire:
— M-am odihnit oleacă... A trecut pe aici Ana lui Vasile Baciu și... Își curmă
glasul brusc, întâlnind întristarea ce răsărise în ochii fetei. Îi păru rău că n-a tăcut
și vru s-o dreagă, făcând un pas ca să schimbe vorba. Florica însă nu-i mai
dădu răgaz să înceapă și-i zise cu imputare:
— Am văzut... Cum să nu vă ﬁ văzut... Că doar nu-s oarbă... Umbli după
ea ca armăsarul după iepe... Mă mir că nu ți-e rușine... Ion încercă să râdă.
Nu izbuti, dar răspunse cald, mângâind-o din ochi:
— Nu vezi tu cum e lumea azi, Florico?... Vai de suﬂe- tul meu... Crede-mă!
În inima mea însă tot tu ai rămas crăiasă... Ochii fetei se umplură de lacrimi
îngăimând:
— Te faci de râsul lumii ca s-o iei pe ea... Flăcăul tăcu. Apoi oftă.
Clocotea. Fără să mai scoată o vorbă, o luă în brațe, o strânse s-o înăbușe
și o sărută pe gură cu o patimă sălbatică. Fata se zvârcolea, dar cu ﬁece
mișcare se lipea mai tare de pieptul lui și, printre sărutări, murmura:
— Ionică... lasă-mă... Te văd oamenii... Lasă-mă... Te văd... oamenii...
— Așa muncești tu, dragul mamii? strigă în clipa aceea 54Zenobia care venea cu mâncarea, grăbită și supărată. Tineriisedespărțirăîndată. Florica,roșiefocderușine, de-abia putu îngâna câteva vorbe
și se făcu nevăzută prin- tre delnițe. Ion însă, ca să-și ascundă zăpăceala, se răsti
la mă-sa:
— Că și dumneata, zău, vii c-o falcă-n cer și cu una- n pămânț parcă
eu aș sta toată ziua cu mâinile-n sân! Mai bine veneai mai devreme, că vezi
bine că soarele-i într-amiezi și pologul s-a uscat ca hârtia... Ana ajunse în deal gâfâind.
Vasile Baciu împreună cu doi lucrători coseau din răsputeri, schimbând doar din când în când
câte-o vorbă.
— Ai venit? întrebă Vasile cam morocănoș văzând pe Ana. Ar ﬁ vrut să mai
ﬁ întârziat cu mâncarea, să poată oamenii să lucreze mai mult până-n prânz, că tot
îi plătea destul de scump. Era un bărbat silitor Vasile Baciu când se găsea în
toane bune. A avut o viață grea și plină de trudă, dar s- a ținut
totdeauna printre fruntași. Părinții nu i-au dat decât suﬂetul dintrînsul. S-a însurat cu o fată
bogată și urâtă, dar a iubit-o ca ochii din cap, căci ea îi întruchipa pământurile,
casa, vitele, toată averea care-l ridicase dea- supra nevoilor. Bogăția îi deschisese mai mare dragostea
de muncă. Râvna de a agonisi îi puse stăpânire pe suﬂet. Îi era frică mereu
că un trăsnet din senin îi va zdrobi toată truda vieții. Trei copii, cei dintâi,
îi muriseră înainte de a împlini un an de zile. Ana a fost al patrulea.
În urma ei au mai venit doi, dar fără zile... Vasile Baciu nădăjduia mereu un
băiat. În cele din urmă a sosiț dar încăpățânându-se să intre în lumea necazurilor cu
picioarele înainte, a stârnit numai jale și nenorocire. Moașa satului, care era chiar mama femeii,
a încercat toate descântecele și buruienile. 55Zadarnic. O săptămână încheiată casa a tremurat de ge- mete și vaiete. Atunci Vasile s-a
repezit de a chemat pe doctorul Filipoiu din Armadia. Cum a văzut-o, doctorul s-a crucit
și, după ce i-a ocărât pe toți pentru că nu l-au înștiințat mai devreme, le-a
spus că acuma e prea târziu, că femeia a început să se învinețească, apoi că
numai Dum- nezeu face minuni și că ar ﬁ trebuit s-o ducă la spital, în
Bistrița, să-i scoată copilul prin burtă. Baciu i-a plătit un zlot de argint și l-a
întors acasă cu căruța. Până să vie dân- sul, femeia și-a dat suﬂetul. Copilul a
mai mișcat într-însa vreo două ceasuri, încât moașa era cât pe-aci să-l înțepe cu un
ac, să nu se întâmple cumva să-l îngroape de viu, să se facă moroi și
să vie din cealaltă lume să spăimânte oamenii... Împreună cu nevasta, Vasile Baciu a înmor-
mântat o parte din suﬂetul său propriu. Îi slăbi pofta de muncă, parcă n-ar mai
avea pentru cine să se ostenească. Îi rămăsese o mângâiere în Ana, care semăna cu
mă-sa, dar în același timp o și ura, ﬁindcă din pricina unui copil s-a tras
moartea femeii ce-i fusese reazemul vieții. Căută să-și înece jalea în rachiu. S, i, deoarece
când era beat uita toț se îmbăta din ce în ce mai des. Inima i
se înăcrise ca o pungă de piele arsă. Ce agonisea acuma dădea pe băutură. Se
făcea zi cu zi mai dârz. Numai moșia îi mai era dragă ca odinioară. Îl
durea gândindu-se că va trebui s-o ciopârțească spre a potrivi zestre Anei la măritiș. Se
frământa deseori să găsească vreun chip de a nu da ni- mic cât va trăi
dânsul. George al Tomii Bulbuc i se părea singurul care ar putea lua fata, așteptând
zestrea până la moartea lui. Ana nu se împotrivea pe față. Asta îl cătrănea mai
rău. În Ion simțea un vrăjmaș. Cum a fost dânsul în tinerețe, așa e feciorul
Glanetașului azi. Îi vrea averea. De aceea ﬁerbea de ură chiar numai văzându-l. S, i
ura i 56se revărsa asupra Anei mai aprigă, pentru că ea era mai aproape de suﬂetul lui...
Îi aruncă pe sub sprâncene câteva priviri mânioase, apoi, ascuțindu-și coasa, o întrebă peste umăr:
— Dar cu cine te-ai oprit pe coastă?
— Cu Ion, răspunse fata fără înconjur.
— Mhm, cu Ion, mormăi Vasile Baciu. Apoi vezi bine c- așa... Se vede că
degeaba îți spun eu ție, ca un părinte, că tu faci tot cum te taie
capul... Bine, draga tatii, bine... Bine că știu. Că dacă-i vorba pe așa, apoi eu
ți-s popa... Vorbind se înfurie din ce în ce mai tare și se porni pe
ocări și sudălmi. Coasa însă n-o lăsa din mână; ba parcă trăgea brazdele mai zdravăn.
Cei doi lucrători, vrând- nevrând, trebuiau să urmeze pilda lui, căci el mergea în frunte.
Astfel omul se răvenea înjurând, dar în aceeași vreme nu îngăduia pe muncitori să lenevească.
Ana scotea oalele din coș, în umbra unui măr pădureț la marginea fâneței... Vorbele grele
ce o plesneau în fața oamenilor o chinuiau. Răbda totuși cu inima împăcată, zicându-șicăsuferăpentruIon. Cugândulacestaînminte,
se așeză lângă coș și întoarse privirea în vale, unde știa că muncește el. Îl
zări tot acolo, dar parcă nu mai era sin- gur... O zgudui un ﬁor. Clipi
de câteva ori, ca și când i s-ar ﬁ lăsat o ceață pe ochi. Vedea
însă bine. Ion strângea în brațe o femeie. Pe ea n-a sărutat-o, iar pe cealaltă
o îmbrățișează. Tot sângele i se adună în obraji și, parc-ar ﬁ avut un ochean,
atât de bine văzu acum pe Florica. O du- rere mare i se sfredelea în
piept și ochii nu și-i mai putea smulge de la dânșii. Auzea ca prin vis
amenințările tatălui ei: