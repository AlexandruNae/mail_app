
simțea pâlpâirea unei fărâme de nădejde care o îndemna să creadă că încă nu e
totul pierdut. Grăuntele de speranță care nu părăsește pe om până nu-și dă ultima suﬂare,
care mai licărește în ochii muribundului chiar când inima a încetat de-a mai bate și
când trupul a înghețat pentru totdeauna
— îi dădea și ei puterea să mai aștepte și să stăruiască... S, i astfel,
într-o noapte, după ce plecă George și după ce tatăl ei stinse lampa și se
culcă, Ana, plânsă și frântă, ieși în ogradă, cum mai ieșise de atâtea ori zadarnic
de când Ion nu se mai abătea pe la dânsa, cu scânteierea de nădejde în
inimă că poate cine știe? Noaptea era neagră și mohorâtă, noapte de toamnă, tristă își
năbușitoare. Nouri groși, plumburii, măturau cresteledealurilorcareîmprejmuiauPripasul,învolburându- se în văzduh, înnegrindu-se și limpezindu-se ca niște ba-
lauri năprasnici porniți parcă să înghită dintr-o sorbire satul ce dormea adânc și mut. Pomii
prin grădini dâr- dâiau cutremurați de frig, cu niște glasuri plângătoare și ostenite. Fata, desculță,
strângându-și pe piept năframa, păși sprinten spre poartă, zgâlțâită de o frică neînțeleasă și de
frigul care o pătrundea la os. Deschise vranița cu mare băgare de seamă, ca să
nu scârțâie, și vru să iasă în uliță. Se opri însă deodată, trăsnită de spaimă.
O mogâldeață neagră stătea rezemată de stâlpul porții. O clipă Ana n- avu măcar puterea
să deschidă gura. Apoi, reculegându-se, 127întrebă în șoaptă:
— Cine-i aici?
— Eu, răspunse un glas groș împrăștiindu-se în întuneric pe niște aripi nevăzute.
— Ionică? murmură Ana într-o izbucnire de fericire, agățându-se de dânsul și repetând printre lacrimi:
Ionică! Ionică!
— Am așteptat să plece George, răsună iarăși glasul lui Ion cu o tremurare de
părere de rău. De câte ori am tot așteptat așa, iar tu, Ana... Se întrerupse
ca și când i s-ar ﬁ înﬁpt un cuțit în bere- gată.
— Hai în casă, Ionică, scânci fata, trăgându-l de mâneca sumanului. Pe urmă, aducându-și aminte
de tatăl său, care ar scula tot satul în tălpi să știe că i-a adus
pe Ion în casă, adăugă mai plângătoare: Ori barem în ogradă... pe prispă... Vino!... Ion
nu intră. Atâta voise: să-l vadă ea și să știe hotărât că n-a părăsit-o. Așa
își chibzuise dânsul calea pentru a sili pe Baciu să i-o dea. Ca să izbutească,
trebuie s-o ia domol. Altfel i se primejduiau planurile... Acuma știa bine cum are să-l
silească. Numai să nu-și piardă răbdarea. Graba strică treaba. Fără dibăcie și șiretenie nu ajungi
la mal niciodată. Îi zise repede, scurt: „noapte bună" și se pierdu în beznă înainte
ca Ana să mai ﬁ putut răspunde. Dar pașii i semaiauzirăpeuliță,leopăindrarprinnoroi,îndepărtându- se din ce în
ce până ce se stinseră de tot. Buzele fetei bâl- bâiră rugătoare în singurătatea ce
o învăluia:
— Ionică! Ionică!... Rămase totuși cu o mulțumire mare în suﬂet. S-a întors la ea,
vasăzică o iubește!... Poate că niciodată n-a avut visuri mai frumoase ca în noaptea 128aceasta... Deadouazi, Anaparcaarﬁfostalta. Fațaiseîmbujoră de o încredere senină. Umbla mai sprintenă, muncea mai cu drag
și simțea o nevoie ciudată de a arăta lumii întregi că e fericită. George, observândîndatăschimbarea,
s-abucuratmai întâi crezând că s-a dat pe brazdă. Ana nu mai ofta și nu mai
lăcrima. Părea însă grozav de nerăbdătoare și stătea ca pe niște spini, parcă de-abia ar
ﬁ așteptat să-l vadă urnindu-se... Gândindu-se mai bine, George își zise pe urmă că trebuie
să ﬁe ceva la mijloc. S, i gândindu-se iar, îi fulgeră prin minte:
— Ion! Vru să-l îndepărteze și nu mai putu. În urechi îi vâjâia ca o
bătaie de ciocane:
— Ion!... Ion!... Ion!... Când, a doua zi, straja îi aduse citația, Ion strânse din
umeri nepăsător, întrebă în ce zi e judecata, căci nu pricepea scrisul unguresc, și o
dădu Zenobiei s-o pună bine, după grindă, ca să nu uite sorocul. Numai o clipă
și-a zis: „adică tot e adevărat?" și pe urmă nici nu s-a mai gândit la
Simion Lungu, cum de altfel nu se gândise nici până acuma. Seara se duse iar
la Ana. S, i de-aci încolo mereu... Glanetașu s-a speriat de citație și l-a cicălit
destul să dea fuga la domnul învățător, să se roage să-l povățuiască cum și ce
să facă. Herdelea era doar tot atât de vestit că știe legile mai bine ca
orice avocaț pe cât era de prețuit pentru că nici un doctor nu trăgea măselele
mai repede și fără durere ca dânsul. Altădată Ion alerga cu toate ﬂeacurile să-i ceară
sfaturi sau să se înțeleagă măcar cu domnișorul Titu; de ce nu s-ar duce acuma
când e vorba de judecată și când se știe că judecătorii nu glumesc? Vorbele bătrânului
129însă nu s-au lipit de dânsul. Gândurile lui acuma erau toate și mereu la Ana.
Până ce nu va ﬁ silit pe Vasile Baciu să i-o dea de nevastă, împreună
cu toată moșia, nu mai voia să audă nimic... Ziua judecății cădea într-o joi. Fiind
bâlci în Arma- dia, Ion a plecat laolaltă cu părinții săi, care duceau două mierțe
deporumb, săle vândă, ca sămai plătească dindări, deoarece primarul începuse a umbla prin saț întovărășit
de practicantul notarului, luând zăloage de la cei ce erau rămași în urmă. Zâmbea un
soare bătrânesc de toamnă, învăluind ho- tarele într-o lumină galbenă potolită, care încălzea tocmai cum
îi place omului mai bine. Sub îmbrățișarea blândă a razelor pământul amorțit parcă respira iar
mai zdravăn, copacii își răsﬁrau mai tihniți frunzele arămii... S, oseaua uruia neîncetat de căruțele
care se întreceau s-ajungă mai curând la bâlci. Pripăsenii, mergând mai toți pe joș cu
saci sau desagi în spinare, pășeau voinicește și vorbeau tare de răsunau râpile și pădurile....
În Jidovița cârciumarii botezau rachiul, pregătindu-se pentru după-amiază când oamenii, la întoarcere, se vor opri
cu toții să închine câte un pahar de mulțumire c-au vândut sau cumpărat ce au
putut... Armadia începe îndată la câteva sute de pași dincolo de podul de peste Someș.
Un orășel lunguieț, împrăștiat pe țărmul râului până la poalele dealurilor, urcându-se chiar și pe
coastă cu casele. De departe strălucește mân- dră biserica cu două tururi și clădirea liceului
românesc, podoabele cele mai de seamă ale Armadiei și ale întregului ținut. De altfel tot
târgușorul e trei patru străzi care se întâlnesc într-o piața largă, în fața bisericii. Glanetașu,
cu Zenobia și cu Ion, o apucă pe lângă 130Someș, ﬁindcă-i calea mai scurtă, și ies lângă școala pri- mară românească în strada Liceului.
În dreptul judecăto- riei, care se aﬂă peste drum de o bisericuță veche catolică, Ion
se oprește și trece desagii cu porumb în spinarea ma- mei sale. Își dau întâlnire
în piață și apoi bătrânii pornesc înainte, iar feciorul rămâne pe trotuarul de lespezi lucii,
scuturându-și hainele de perii ce-i luase de pe desagi. Judecătoria era o clădire mare, posacă,
galbenă, cu un etaj și cu ferestrele zăbrelite; în fața ei, afară, lângă poartă, se
aﬂau două bănci de scânduri, pe care se odih- neau pricinașii până le venea rândul,
căci funcționarii, copleșiți de lucru, nu-i sufereau înăuntru, pe coridor sau în sala de așteptare.
Ion sosise prea devreme. Până la nouă, când se des- chidea cancelaria, trebui să aștepte
pe-afară, în tovărășia altor țărani, de prin sate îndepărtate, veniți ca și dânsul. Tocmai târziu
își aduse aminte de Simion Lungu și-l căută din ochi, fără să-l găsească. Când în
sfârșit un aprod ungur, foarte roșu la față și cu o mustață pomădată și răsucită,
începu să strige pe împricinați, se opri în fața porții trăsura preotului Belciug. Pe capră,
lângă vizitiu, ședea țanțoș Simion. „Mhm! își zise Ion batjocoritor. Îl aduce popa cu brișca!"
Belciug coborî înceț spuse vizitiului să poposească la gazda lui pe Ulița Comorilor, unde trăgea
totdeauna, și apoi intră pe poartă, ferindu-se de femeile care se îmbul- zeau să-i sărute
mâna. Simion rămase pe trotuar, încurcat puțin, aruncând o privire pe furiș spre Ion, care
ședea pe bancă, de vorbă cu un moșneag din Vărarea. Sosirea lui Simion îi stânjeni
parcă pe toți dintru-nceput. O țărancă gureșă, așezată lângă poartă, pe un fedeleș gol, rupse