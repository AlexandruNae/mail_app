
ştie daca nu l-as supără, daca nu l-as păgubi, poate, spunandu-le altora c-a trecut pe
aici. El se duce sa targuiasca, si daca vine in urma lui altul, care din
întâmplare voieşte sa cumpere tot acele păduri, si eu spun ca Lica a trecut pe
aici, acest al doilea cumpărător grăbeşte, soseste la vreme si poate sa-i strice târgul. Voi
înţelegeţi?
— Asa e, răspunse batrana.
— Ori poate sa vie unul care are si el păduri de dat si umbla
după Lica pentru ca sa se inteleaga cu el: daca-i spun ca Lica a trecut
pe aici, il folosesc poate pe el si pe Lica, dar il păgubesc pe acela
la care Lica plecase, iara eu n-am sa folosesc, nici sa păgubesc pe nimeni.
— Asa e, zise iar batrana. Ai toata dreptatea, noi nu suntem puşi aici pentru
ca sa le dam drumeţilor ştire despre cei ce vin si cei ce trec.
— Noi nu ştim nimic si ne căutăm de treaba noastra! adause Ghita scurt si
hotarat.De aici înainte, carciumarul, carciumarita si soacra carciumarului nu-si mai aduceau aminte de oamenii ce
treceau pe drum, iar altfel lucrurile se petreceau tot ca mai nainte. Dar inca in
acea zi Ghita se duse cu treaba la Arad, cumpără doua pistoale si isi lua
o a doua sluga, pe Marti, un ungur inalt ca un brad. Peste cateva zile
se duse apoi la Fundureni si se întoarse cu doi catei flocosi. Mai avea el
un câine la casa, dar acesta era leneş, se deprinsese cu oamenii si nu latra
pe nimeni. El puse dar căţeii de mici in lanţ si nu le dadea drumul
decât atunci când nu erau oameni la cârciuma, apoi slobozea si porcii si asmuţea căţeii
asupra lor. li radea inima când vedea cum căţeii prind si cum scot sânge din
urechile grăsunilor, si voind sa-si deprindă câinii la asmutat, se deprinsese si el atat de
mult, incat aştepta cu oarecare nerăbdare zilele in care nu erau oameni la cârciuma, si
atunci petrecea ceasuri întregi cu câinii sai. Ana nu-i putea suferi pe aceşti câini si
se supără cu atat mai mult când batrana zicea ca e bun câinele la casa,
fiindcă omul poate sa doarma mai liniştit când se ştie păzit de nişte câini buni.
Asa era; insa Ana simţea ca de catva timp bărbatul ei s-a schimbat si ii
parea ca, de când are câini, tine mai puţin la nevasta si la copii. Ca
om harnic si sarguitor, Ghita era mereu aşezat si pus pe gânduri, dar el se
bucura când o vedea pe dansa vesela: acum el se făcuse mai de tot ursuz,
se aprindea pentru orişice lucru de nimic, nu mai zambea ca mai nainte, ci radea
cu hohot, incat iti venea sa te sperii de el, iar când se mai hârjonea
cateodata cu dansa, isi pierdea lesne cumpătul si-i laşa urme vinete pe braţe. Adeseori Ana
ar fi voit sa-l întrebe: "Ghita! ce-i cu tine?", insa ea nu mai indraznea sa-i
vorbească dezgheţat ca mai nainte, căci se temea ca nu cumva el sa se manie
si pe dansa, ceea ce nu făcuse inca pana atunci. Asa sosiră zilele de toamna.
Intr-o zi de joi, când locul de dinaintea cârciumii era plin de oameni, sosi o
turma de grăsuni mari si frumoşi, tot unu ca unu. Unul dintre boitari, un baietan
ca de şaptesprezece ani, intra in cârciuma si cauta pe Ghita.
— Sanatate si voie buna de la Lica Samadaul! zise el îndrăzneţ. Ti-a lasat vorba
sa ne dai sa mancam si sa bem; au sa vie si celelalte turme in
urma si ne-a spus ca sa- ti lasam cinci grăsuni din turma si sa ti-i
alegi după plac.
— Bine plăteşte Lica! zise unul din drumeţi.
— Are de unde! adause altul.
— Mai ştii!? intampina al treilea. Are turme multe, si porcarii beau si mananca mult.Ghita-si increti fruntea. Vorbele boitarului si apoi vorbele drumeţilor erau parca sa-l scoata din sărite.
El simţea ca, daca nu primeşte, se trage in degete cu Lica; dar aici, fata
cu oamenii, nu putea sa primească.
— Bine, zise el, calcandu-si pe inima. Lasati, ca ma inteleg eu cu Lica. Mancati
numai si beţi; grija mea de plata. Baietanul ieşi, iar Ghita se întoarse spre oameni
si mai adause:
— Ce ştiu eu cat vor fi mâncând oamenii lui? Eu vreau sa am socoteala
curata.
— Asa-i! ziseră oamenii.
— Bine, Ghita, de ce n-ai primit grăsunii? întreba in urma batrana.
— Ce sa fac eu cu grăsunii lui? răspunse el cam necăjit.
— Sa-i tai, sa-i vinzi, sa-i ingrasi. Ghita, ia grăsunii, ca ramai fara bani. Dac-ar
avea omul bani gata, n-ar plaţi in grăsuni. Trebuie sa primeşti ce-ti dau oamenii, fiindcă
nimeni nu-ti poate da ceea ce nu are. Omul e cinstit si te plăteşte cinstit:
de ce sa-l superi fara nici un folos? Acum iti da, acum ia, căci nu
ştii ce are sa fie mâine.
— Laşa, ca mai vin si alte turme... grai Ghita cam cu jumătate de gura.
Sa ma mai gândesc, sa mai vad ce cheltuiala fac oamenii.
— Gând bun sa-ti dea Dumnezeu! Nici Ghita n-ar fi cerut decât un gând bun
de la Dumnezeu, dar ii era greu sa se oprească asupra unui gând, fie el
bun, fie rau. Turmele treceau una cate una pe dinaintea cârciumii; când una se vedea
din depărtare, cealalta pornea mai departe, si locul se deşerta, dar peste puţin iar se
umplea. Si cum turmele plecau una cate una, Ghita întreba mereu cate mai sunt, si
pe cat numărul turmelor ramase in urma scadea, pe atat el prindea pofta de a-si
opri cei cinci grăsuni.
— A zis Lica sa-mi opresc cinci grăsuni, ii zise in cele din urma unuia
dintre porcari.
— Noi nu ştim nimic, răspunse acesta.
— Apoi, adause altul cam in gluma, noi plătim înainte, ori nu plătim deloc. Peste
puţin sosi si Lica, ceru un pahar de vin, isi întreba de turme, apoi zise
"noroc bun!" si pleca mai departe fara sa fi descălecat macar.Ghita ramase cuprins de gândurile omului pagubas. El era om cu minte si înţelegea cele
ce se petrec. Aci, la Moara cu noroc, nu putea sa stea nimeni fara voia
lui Lica: afara de arandas si afara de stăpânire mai era si dansul care stapanea
drumurile, si in zadar te înţelegi cu arandasul, in zadar te pui bine cu stapanirea,
căci, pentru ca sa poţi sta la Moara cu noroc, mai trebuie sa te faci
si om al lui Lica. Iar Ghita voia cu tot dinadinsul sa ramaie la Moara
cu noroc, pentru ca-i mergea bine. "Trei ani, numai trei ani sa pot sta aici,
isi zicea el, sa ma pun in picioare, incat sa pot sa lucrez cu zece
calfe si sa le dau altora de cârpit." Dar aceşti trei ani atarnau de Lica.
Daca se punea bine cu dansul, putea sa-i mearga de minune, căci oamenii ca Lica
sunt darnici. E numai vorba ce va fi cerând Lica pentru ceea ce da. Ghita
intaia oara in viata lui ar fi voit sa n-aiba nevasta si copii, pentru ca
sa poata zice: "Prea puţin imi pasa!" Se gandea la câştigul pe care l-ar putea
face in tovărăşie cu Lica, vedea banii gramada inaintea sa si i se împăienjeneau parca
ochii: de dragul acestui câştig ar fi fost gata sa-si pună pe un an, doi
capul in primejdie. Avea insa nevasta si copii si nu putea sa faca ce-i placea.
"Sa vedem! isi zise el in cele din urma, voind sa-si alunge gândurile rele. Deocamdată,
e mai bine ca el sa-mi fie dator mie." Asa zicea el, insa de cu
seara, când isi strânse banii ca sa-i pună in lada, el simţi ca nu are
dreptate. Ghita nu era omul care se ştie bucuros dator, dar cu atat mai puţin
omul care da bucuros de la sine, si asa ii venea parca sa zică: "Am
sa ma pun frumos pe langa dansul, ca sa-mi plateasca". Era legat, si omul când
se simte legat e supărăcios. Chiar atunci seara Ghita isi bătu sluga, pe ungurul, fara
a-si da seama pentru ce, iar când Ana il mustra, fara de voie, pentru aceasta,
el ii arunca vorbele:
— Ei! frate, da-mi pace! Parca nu tot pentru voi imi mistuiesc viata!? Ana tăcu,
dar ochii i se umplură de lacrimi, fiindcă vorbele ii pareau grele.
— Ei ! si tu te mâhneşti numaidecât, zise el amarat. Ar fi voit sa
mearga la ea, sa-i ceara iertare, si sa o împace, dar nu putea; era in
el ceva ce nu-l laşa, si asa ieşi afara, ca sa fie singur cu gândurile
sale.Si daca ar fi ştiut Ana ce gandea si ce simţea el, când statea asa
singur si posomorât, ea s-ar fi dus la el si l-ar fi mangaiat, dar el
tacea, si asa ea nu indraznea sa-l supere, ci se întreba mereu ce o fi
avand soţul ei. Duminica, după ce batrana plecase la biserica, Ghita-si răsuflă veninul asupra lui
Laie, apoi se făcuse mai vesel decât de obicei. El petrecea cu Ana si cu