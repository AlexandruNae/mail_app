
copiii in umbra arinilor, luase de zgarda pe Cula, câinele cel mare si leneş, isi
pusese baiatul pe el si-l invata sa calareasca, si-l invata mereu, cu toate ca Ana
se necajea, temandu-se ca nu cumva copilul sa cada ori câinele sa-l muşte. Deodata, ceilalţi
câini, care erau slobozi, începură sa latre, iar Cula, auzind lătratul lor, se repezi si
el latrand in partea despre deal, încotro ii auzea pe dânşii latrand. Ana tipa inspaimantata,
deoarece copilul era sa cada; insa Ghita nici nu ţinu seama de dansa, ci, strângând
zgarda, se îndrepta si privi ingrijat in toate părţile. Nu zări nimic.
— Se vede c-au dat de catelul-pamantului, ori au simtit vreo vulpe prin împrejur, zise
el, lasandu-i sa latre mai departe.
— Ghita! grai Ana jeluindu-se. Eu nu ştiu cum te-ai făcut tu de la o
bucata de vreme: vezi ca-mi vine rau când vad copilul pe câine, si parca in
ciuda mea il tii mereu.
— Saracul de mine! răspunse el cam răstit. Când e vorba sa-mi fac si eu
o pofta, proasta, buna, cum ar fi, top! ca mi se supără nevasta! Haid'l adause
apoi, luând copilul in braţe si dând cu piciorul in câine.
— Nu, Ghita! Nu vreau! striga Ana speriata, apoi fugi după câine, il lua de
zgarda, il aduse la locul unde fusese si incepu sa-l roage pe Ghita cu staruinta
ca sa-si pună iar baiatul calare pe el.
— Uite, era o prostie! grai Ghita muiat si se laşa pe iarba. Ana lua
ea insasi copilul, il puse calare pe Cula si-l purta fricoasa la dreapta si la
stanga, privind mereu la soţul sau, ca sa vada daca el nu zâmbeşte. Ghita nu
zambea. Privind la copilul ce tipa rasfatat si privind la soţia sa, il apuca o
înduioşare din ce in ce mai adanca: ii era parca n-a vazut-o de mult si
parca era sa se despartă de dansa.
— Ano, zise el in cele din urma alene, ia vino, şezi langa mine! După
ce ea se aşeza langa dansul, el o privi lung si întristat, ii netezi parul
de pe frunte, apoi grai incet:
— Ce zici tu! n-ar fi bine sa plecam noi la Sf. Dimitrie de aici?— Pentru ce? întreba nevasta uimita.
— Nu ti se urăşte tie in singurătatea asta?
— Mie? nu!
— Nu ti-e frica?
— De ce?
— De ce? De toate! Tu auzi cum latra câinii; au dat de vreo urma,
de vreun gandac, de vreun vierme si latra, fiindcă n-au alta treaba: mie insa mi
se răceşte măduvă in oase când ii aud latrand. E grozava viata asta, Ano, e
grozava; stai aici in pustietate, si te sperii de nimic, si-ti mistuiesti viata cu năluciri
deşerte.
— Ce ai, Ghita? striga nevasta cuprinsa de ingrijare.
— Ce am? răspunse el cu amaraciune. Am o nenorocire; pierd ziua de astazi pentru
cea de mâine. Eu nu ti-am vorbit niciodată despre lucruri de aceste, dar trebuie sa
fii si tu om, Ano, si sa te gândeşti la viata, căci nu pot sa-ti
vie mereu toate de-a gata. Astazi stau aici si nu ma supără nimic, dar imi
fac eu insumi gânduri rele despre ziua de mâine, si aceste gânduri nu-mi laşa tihna
sa ma bucur de ziua de astazi. Si poate ca gândurile mele sunt deşerte, poate
ca ziua de mâine are sa fie tot buna, dar o voi pierde temandu-ma de
cea de poimâine. Si cat vom sta aici, nu mai scap de nevoia aceasta.
— Atunci sa plecam, Ghita.
— Da, sa plecam, dar intreaba-ma daca ma pot hotari sa plec. Vezi tu, asa
cum sunt, imi vine greu sa plec.
— Atunci sa ramanem aici. Tu ştii mai bine cum are sa fie bine.
— Poate ca ştiu. Ano, dar nu pot, zise el cu amaraciune. Ar trebui sa
ma silească cineva, sa ma impinga. Mi-e greu sa-i vorbesc maichii, pentru ca ea ne-a
zis sa nu venim aici; mi-e ruşine; iara tu eşti buna, Ano, si blanda, dar
eşti uşoara la minte si nu înţelegi nimic: sunt cu tine ca fara de tine;
in loc de a-mi alunga gândurile cele rele, ma laşi sa ma mistuiesc cu ele,
si când nu mai ştiu ce sa fac, tu te uiţi la mine cu mila,
si atata tot.
— Ce sa fac, zise ea mahnita, daca asa m-a lasat Dumnezeul? Ghita se laşa
pe coate si ramase asa întins pe pamant si cu privirea pierduta in depărtare. Intr-un
târziu, Ana isi ridica capul si privi indrazneata la el.— Fiindcă tu le fierbi toate in tine si mie nu-mi spui nimic, zise ea.
Apoi tot eu sunt de vina daca nu ştiu ce te pune pe gânduri... V
Pe când acestea se petreceau in umbra arinilor, din sus, despre deal, veneau trei călăreţi
in pas, tinandu-se mereu in albia râuleţului, unde erau acoperiţi de şirul de sălcii si
de răchite. Câinii, care simţiseră la depărtare de cateva împuşcaturi, o luara spre dânşii, latrandu-i
cu neastampar din ce in ce mai mare.
— Sa fie ai dracului de câini! grai Lica, oprindu-si calul. Pe cat se vede,
la cârciuma nu e nimeni si nici drumul nu umbla, dar daca nu-i alintam câinii,
pas sa se mai teama de noi! El se dete dar jos de pe cal,
pleca înainte, si când cei doi câini se apropiara si voira sa sara la el,
el se laşa pe iarba si începu sa-i cheme cu vorbe alintatoare la sine. Câinii
se opriră zăpăciţi in cale si, mai ales după ce descalecara si ceilalţi doi oameni,
începură sa-i mai slabeasca. In cele din urma, ei parca-si detera cu socoteala ca au
a face cu nişte oameni pacinici, care s-au pus la odihna aici, departe de curtea
păzită de dânşii; ei se întoarseră dara incet si oprindu-se din când in când ca
sa mai latre o data spre cârciuma de la care veniseră. Lica se ridica iar
in picioare si ii chema din nou la sine, insa de cate ori el voia
sa se apropie de ei, începeau sa latre. Peste jumătate de ceas isi petrecu astfel
cu cei doi catei deprinşi a scoate sânge din urechile porcilor; dar in cele din
urma ii netezi cu mulţumirea omului care a dat o noua dovada despre dibacia sa.
— Buni catei! dar tot eu sunt nasul lor, zise el, si iar ii netezi
si, asa pas cu pas, se apropia de cârciuma părăsită. Ghita uitase de mult ca
au latrat o data câinii, când Lica sosi la cârciuma si-l deştepta cu cateva ghionturi
din somn pe Laie, care dormea pe laita de sub cerdac, ca sa-l trimită după
stapanul lui.
— N-ar fi mai bine sa ma duc eu? grai unul din oamenii lui Lica.
— Lasa-I sa vina el la noi, grai Lica. Ghita sari in picioare când afla
ca Lica a sosit la cârciuma si se schimba la fata, dar nu se gândi
mult, ci pleca cu paşi hotarati si cu vinele încordate spre cârciuma.Ana ramase o clipa tulburata, apoi făcu iute un pas spre el.
— Ghita! stai! zise ea. înainte de toate il trimite pe Laie pe vale in
sus de-a lungul răchitelor. Ea privi lung si aspru in ochii lui. Nu ma înţelegi
tu, acum, când eu incep a te înţelege pe tine!? zise ea incet. Asa a
fost vorba intre noi, ca sa trimitem pe Laie înainte, sa ne aştepte acolo. Du-te,
Laie, urma ea; ia-o pe vale in sus, in dosul răchitelor, pana la crâng, si
daca-i intalni pe părintele, sa-i spui ca venim mai târziu, fiindcă a venit Lica Samadaul,
cu alţi doi oameni, si trebuie sa mai stăm cu dânşii; sa ne mai aştepte,
si ne astepti si tu. Ai inteles? Sa te duci mereu in dosul răchitelor, ca
sa nu vada nimeni.
— Da, răspunse Laie, si pleca printre arini spre albia râuleţului. Acum înţelegea si Ghita
gândul nevestei sale, il înţelegea si parca nu-i venea sa plece, parca-i venea sa zică:
"Ano! greşeşti când crezi ca trebuie sa te temi de Lica". Apoi iar ii venea
sa mearga la dansa, sa-i mulţumească pentru gândul ei cel bun; insa nu putea sa
zică, nici sa faca nimic; se temea ca o va tulbura, si asa pleca cu
inima îndoita spre cârciuma, lasand-o pe dansa cu copiii sub arini. Când se afla aproape
de cârciuma, el privi spre râuleţ si văzu pe Laie fugind peste drumul de tara,
ca sa apuce şirul de răchite. "Prostul dracului! ma da de gol", isi zise el
ingrijat.
— Se vede ca l-am bătut astazi, adause apoi, privind pe Lica. L-am trimis sa-mi
aduca plasa cu peste si uite cat e de sprinten. Noroc bun sa dea Dumnezeu!
— Minunaţi catei! răspunse Lica, netezind pe unul dintre câini si privind la Ana, care
se vedea venind despre arini cu un copil in braţe si cu altul de mana.
M-au simtit cale de o jumătate de ceas si-am pierdut o mulţime de vreme ca
sa-i momesc. Ghita înţelese unde bate Lica cu vorbele sale si ar fi avut pofta
sa dea o data cu piciorul in câinele care incepu a se linguşi pe langa
dansul.