
dea căpătui sa-l mai tie si Uta, care statea cativa paşi in dosul ei; dar
ea se făcu ca nu înţelege si începu sa vorbească cu copilul. De aici înainte
Lica isi rari vorbele, incepu sa subtieze coardele, sa împletească mai iute si încetul cu
incetul iar se făcu omul cu fata rece si aspra.
— Nu mai am mult, zise el in cele din urma; sfarsesc numaidecât; codiristea o
fac eu apoi singur. Pe Ana o mahneau aceste cuvinte. Pornita spre veselie, precum era,
ar fi dorit sa vada tot fete vesele, si se simţea cu atat mai jignita
când ştia ca ea insasi a stricat voia buna a cuiva: umbla dar dinadins sa-l
aduca iar la voie buna pe Lica, sa-l lase precum l-a găsit, si-i venea oarecum
sa planga când vedea ca nu izbuteşte. Ea ii zambea in ochi, ii arata in
toate chipurile ca se bucura de vorbele lui, iara când el se duse sa caute
o nuia, din care sa taie codiristea, isi lua copilul de mana si-i zise vesela:
"Hai si noi sa-i ajutam lui nenea Lica". Ghita umbla in vremea aceasta după trebile
sale, insa când el se întoarse iar la cârciuma, Lica şedea la masa de sub
cerdac si taia cu vârful cuţitului crestaturi pe codiristea făcută gata, iar Ana statea in
dosul lui si privea peste umărul lui cum lucrează, si cum statea asa, ea se
rezema cu dreapta de masa, iara stanga o ţinea pe cellalt umăr al lui. Ghita
ramase o clipa ametit, apoi se departa iute, ca sa nu mai vada. "Nu! isi
zise el, de asta nu m-am temut niciodată si nu ma tem nici acum." Si
in adevar el nu se temea, dara fierbea cu toate aceste in el. Isi aducea
aminte vorbele lui Lica despre slăbiciune pentru muiere, înţelegea gândul lui si se tulbura când
se gandea ca Lica crede c-ar fi cu putinta si ca Ana, chiar ea, in
nesocotinţa ei copilăreasca, il întăreşte in aceasta credinţa. Dar tocmai de aceea el insusi nu
voia sa inteleaga nimic, si peste o jumătate de ceas, când se văzu iar singur
cu Lica, el se arata mai deschis la inima decât de obicei.Pintea avuse o buna presimţire. Lica-i aduse asta data lui Ghita patru harţii mari si,
punandu-le pe masa, ii grai:
— In jumătate: cat tie, atat mie, dar la aceste sa bagi mai bine de
seama, fiindcă au semne. Ghita privi catva timp la harţii si la semnele ce acum
ii erau cunoscute.
— Te inteleg, zise el apoi; nu ceri decât cincizeci la suta; ceilalţi cincizeci sa
fie ai mei, ca bani de cheltuiala. Eu te sfătuiesc insa sa-ti alegi vreun alt
om pentru treaba asta: nu te temi tu ca iau banii astia si ma duc
cu ei la judecătorie, ca sa spun ca-i am de la tine? Ai face bine
sa te temi si sa-mi dai pace.
— Dac-ai avea de gând s-o faci, nu mi-ai fi spus-o, răspunse Lica. Poate ca
tu crezi c-ai putea s-o faci; te ştiu insa un om destul de cu minte
pentru ca sa simţi ce-ar urma de acolo pentru tine, si te ştiu om care
tine la bani. Ghita se ştia si el insusi om care tine la bani, dar
tocmai de aceea nu voia s-o afle de la alţii. El lua banii si ii
puse in lada, apoi scoase un teanc de harţii mai mici si dete lui Lica
jumatatea ce i se cuvenea, zicandu-si mereu, pe când numără: "Am sa-ti arat eu tie
ca tot nu tin la bani atat de mult cum crezi tu." Si in adevar,
el nu aştepta decât noaptea, pentru ca sa plece la Ineu. Seara insa Lica iar
se întoarse la Moara cu noroc si-i aduse zece bucăţi de hârtie, ca sa nu-i
dea timp de răsuflare.
— Daca n-ai destul mărunt la casa ta, ii zise el, pleaca mâine la Arad,
ca sa schimbi.
— Asa imi pare ca am, ii răspunse Ghita, si-i dete aproape toti banii mărunţi
pe care ii avea la dansul. Si numai când se intorcea de la Ineu, Ghita
simţea ca Lica are dreptate. El ii dăduse lui Pintea cele patrusprezece bucăţi de hârtie,
dar nu-i spusese un lucru: ca jumătate din bani sunt ai sai, ci, dimpotrivă, stăruise
ca jandarmul sa-i schimbe banii deplini, pentru ca Lica sa nu simtă nimic, li fusese
in mai multe rânduri vorba pe buze, insa totdeauna isi zicea: "Adică de ce folos
ar fi dac-ar mai afla-o si asta!?" Iar acum, când se intorcea la Moara cu
noroc, isi punea de gând ca i-o va spune intr-alt rând.
— Intr-alt rând? Da! insa in curând el se încredinţa ca nu poate sa i-o
spună, si cu cat se încredinţa despre aceasta, cu atat mai dinadins se ferea de
Pintea. Si omul foarte lesne se impaca cu păcatele sale. "Ei! ce sa-mi fac!? isi
zise Ghita incele din urma. Asa m-a lasat Dumnezeu! Ce sa-mi fac daca e in mine ceva
mai tare decât voinţa mea!? Nici cocosatul nu e insusi vinovat ca are cocoaşa in
spinare: nimeni mai mult decât dansul n-ar dori sa n-o aiba." Si fiindcă avea un
pacat pe care nu-l putea stapani, el nici nu-si mai dadea silinţa sa-l stapaneasca si
se laşa cu totul in voia întâmplărilor. Apoi el nici nu mai era om cinstit;
lumea tot il credea rau. Cateodata, când il apuca frica de pedeapsa ori de răzbunarea
lui Lica, el isi punea de gând ca are sa plece si sa se duca,
incat sa i se piarda urma, insa el iar se dumerea si aştepta ca Lica
sa vina iar cu banii. Astfel, trecu toamna si veni iarna, trecu si iarna si
sosi primavara. Pintea se facea din ce in ce mai nerăbdător, căci aflase in cele
din urma si pe oamenii îngropaţi; arandasul avea fierbinţeli de cate ori trebuia sa dea
bani mărunţi pentru banii pe care ii agonisise cu multa osteneala; Ghita insa nu avea
alta vorba decât: "Ti-I dau legat, dar trebuie sa bag de seama, ca sa nu
stric toata treaba", lara mai departe el radea in pumni ori tremura de frica. Căci
adunase mulţi bani Ghita, atat de mulţi, incat in fiecare zi isi zicea: "Mult a
strâns arandasul!", dar precum aduna banii, el scapata mereu in gândul sau. In vremea aceasta
Lica traia zile albe. El venea des pe la Moara cu noroc, si de cate
ori venea era vesel si bun si om cu dare de mana. Si fiindcă era
vesel si bun si darnic, ţiganii de la Ineu prinseseră slăbiciune de dansul si treceau
foarte des pe la cârciuma ca sa intrebe daca n-a venit cumva ori daca nu
are sa vina in curând, ca sa-si petreacă cu tovărăşii. lara când ei il gaseau,
se puneau sa-i cânte, si atunci venea rândul la Uta, femeie înalta, smeada si sprintena
la vorba. Lica nu juca decât foarte arareori, si atunci mai ales cu Ana, cu
copilul ori, pentru ca gluma sa fie de tot buna, cu batrana. li placea sa
stea, sa privească si sa asculte, fiindcă era destul de privit si destul de auzit,
fiindcă Uta juca cum se joaca la cârciuma si vorbea cum se vorbeşte la birt,
fara multe marafeturi, fara mult înconjur, lara când Uta mergea prea departe cu veselia, Lica
ii zicea: "Mai astampara-te, fa! prea te obrăzniceşti". Dar ea atunci, parca tocmai in ciuda
lui, se facea cu atat mai dezmatata. Batrana dadea miloasa din umeri si zicea asa
in ea: "Ei! ce sa-i faci! Asa a lasat-o Dumnezeu! Păcătui ei!" Ana la inceput
se tulbura, in urma se inscarbea si dezmatarile Utei ii pareau sarbede, si numai târziu
se deprinse cu ele, ba, când Uta zicea cate una neclatita, stapana ei simţea un
fel de mancarime si prindea pofta sa zică una si mai buna. Atunci Lica radea
din toata inima si nu lipsea niciodată a zice: "Bata-te sa te bata, dar de
mult n-am ras asa de cu pofta".Iar Ghita nu radea; se facea ca nu pricepe gluma, si când vedea pe Lica
invartindu- se pe langa Ana ori pe Ana tragandu-se la Lica, el se ducea pe
ici încolo, ca sa nu vada nimic, fiindca-i era greu sa vada si-l durea inima
când simţea cum Ana scapata din ce in ce in gândul sau. Dar cateodata ii
parea ca ea isi da silinţa sa-l tina pe Lica departe de la sine, si
atunci el isi facea mustrări si simţea înzecit ticăloşia la care căzuse el insusi; de
aceea parca-i venea sa se bucure când iar o vedea cautandu-l cu ochii pe Lica
ori legandu-se de el, căci acum erau deopotrivă. La inceputul Saptamanii Luminate, Pintea trecu pe
la Moara cu noroc si-l lua iar pe Ghita de scurt.
— Ce sa-i fac! răspunse Ghita. E om viclean si nu-l pot prinde. Dac-as sti
când are banii la el, te-as vesti ori l-as prinde fata cu cativa drumeţi. Ma
tem insa sa nu ma dau de gol: si tu ştii ca-mi pun chiar capul
in primejdie, fara ca sa-l stric pe el. Iti spun drept: imi vine sa-mi iau
boscartele si sa fug de aici.