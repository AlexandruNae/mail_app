TABEL CRONOLOGIC
1899 19 iunie.
S-a născut, la București, un fiu al
Mariei Vișan, George, pe care mai târziu, când acesta împlinea 8 ani, l-a înfiat Constantin
Călinescu din Iași. Copilăria și-a petrecut-o la București și, ceva mai târziu, la Botoșani. 1906
Școala primară la Iași. 1908 Familia mutânde-se la București, micul George se înscrie la gimnaziul
„Gh. Șincai“. 1914 Elev al Gimnaziului „Dimitrie Cantemir“. 1915 Elev al Liceului „Gh. Lazăr“. 1918
Susține examenul de bacalaureat la Liceul „Mihai Viteazul“ din București. 1919 Începe studiile la Facultatea
de Litere și Filozofie din București, unde învață limba și literatura italiană. Șef de catedră
era Ramiro Ortiz, decan
— Dimitrie Onciul. Printre profesori: Nicolae Iorga, Vasile Pârvan, P. P. Negulescu, Mihail Dragomirescu, Ovid
Densusianu, Eugen Lovinescu. 31 mai. În revista „Sburătorul“, la rubrica „Corespondență literară“, este publicată o
strofă din poezia Fluturașul a lui G. Călin. 1921 Paleograf-bibliotecar la Arhivele Statului din București.
1923 Trece examenul de licență la limba italiană. Apare în traducerea sa Un om sfârșit
de Giovanni Papini. 1924 Debutează în critică la revista „Roma“, condusă de Ramiro Ortiz. Este
profesor provizoriu la Liceul „C. Diaconovici-Loga“ din Timișoara. Bursier al Școlii Române din Roma, condusă
de Vasile Pârvan. Cutreieră Roma antică și muzeele, răsfoiește toată biblioteca antico- arheologică din școală,
are acces la Biblioteca Vaticanului. Audiază cursurile unor specialiști eminenți, ca Adolfo Venturi. Se inițiază
în arheologie și arhitectură. CUPRINS8 G. Călinescu 1926 Adevăratul debut poetic, cu poezia de dragoste Nova mihi apparuit Beatrix.
Ia parte la ședințele cenaclului „Sburătorul“, unde este remarcat de Eugen Lovinescu. 1926—1928
— Profesor la Liceul „Gh. Șincai“ din București. 1927 Publică intens în revistele „Viața literară“,
„Sburătorul“, „Sinteza“, „Gândirea“. 1928 E profesor la Liceul „C. Diaconovici-Loga“ din Timișoara. Se căsătorește cu
Alice-Vera Trifu. 1931 Publică, în „Viața românească“, fragmente din Viața lui Eminescu. 1932 În „Adevărul
literar și artistic“ și în „România literară“ publică alte fragmente din Viața lui Mihai Eminescu
și din romanul Cartea nunții. În editura „Cultura Națională“ apare volumul Viața lui Mihai Eminescu,
strălucit debut al lui George Călinescu în istoria literară. 1933 Apare romanul Cartea nunții. George
Călinescu este numit codirector al revistei „Viața românească“ (împreună cu Mihai Ralea). Apare ediția a
doua, revăzută, a studiului Viața lui Mihai Eminescu. 1934 George Călinescu studiază, la Biblioteca Academiei,
manuscrisele eminesciene. 1935 Apar două volume Opera lui Mihai Eminescu. Cultura. Descrierea operei. 1936 Apar
alte două volume Opera lui Mihai Eminescu. Cadrul psihic. Cadrul fizic. Tehnica. Analize. Eminescu în
spațiu și timp. 23 noiembrie. George Călinescu își susține doctoratul la Iași cu teza „Analiza
literară a unui manuscris eminescian: Avatarii faraonului Tlà“. 1937 Reia activitatea la „Viața românească“. Este
conferențiar provizoriu de critică și estetică la Facultatea de Litere din Iași. Îi apare culegerea
Poezii. 1938 Publică Viața lui Ion Creangă, Enigma Otiliei și ediția a treia, revăzută și
completată cu aparat critic, a studiului Viața lui Mihai Eminescu. Călătorii în Franța și Italia.Enigma Otiliei 9 1939 George Călinescu editează, la Iași, „Jurnalul literar“, foaie săptămânală de critică
și informație literară. Publică volumele Prin- cipii de estetică, Liviu Rebreanu, Tudor Arghezi. 1941 Publică
Istoria literaturii române de la origini până în prezent. 1943 Debutează în dramaturgie, cu piesa-parabolă
Șun sau calea neturburată (mit mongol). 1944 George Călinescu întemeiază ziarul „Tribuna poporului“. Este numit
profesor titular la Catedra de Istorie a Literaturii Române Moderne de la Universitatea din Iași.
1945 Apare Istoria literaturii române. Compendiu. Este numit șef al Catedrei de Literatura Română Modernă
de la Facultatea de Filozofie și Litere din București. E director al revistei „Lumea“. 1946
Apare volumul Impresii asupra literaturii spaniole. În ediția a II-a (revăzută) apar romanul Enigma Otiliei
și Istoria literaturii române. Compendiu. 1948 Devine membru activ al Academiei Române. E director al
Institutului de Istorie Literară și Folclor (ulterior
— Institutul de Istorie și Teorie Literară). 1952 Devine redactor responsabil al revistei „Studii de
istorie literară și folclor“ (din 1964
— „Revistă de istorie și teorie literară“). 1953 Apare romanul Bietul Ioanide. 1954 Elaborează studiul
Nicolae Filimon. 1956 Volumul Studii și conferințe. Ediția a III-a, cu modificări, a romanului Enigma
Otiliei. 1959 Vede lumina tiparului monografia Nicolae Filimon. 1960 Este numit profesor onorific la Catedra
de Istorie a Literaturii Române de la Facultatea de Filologie din București. Apare volumul Scrinul
negru. Organizează, acasă, spectacolul cu piesele sale Phedra, Secretarii domnului de Voltaire, Răzbunarea lui Voltaire,