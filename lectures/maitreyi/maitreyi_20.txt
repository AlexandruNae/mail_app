
mîngîi pe păr, mă reîntorsei, ca să beau apă, să mănînc o banană, în 
sfîrşit, să iau ceva ca s-o pot apoi săruta. (Aveam
  încă superstiţia şi pudoarea albului; de a nu vorbi cu gura plină, 
de a nu săruta cu buzele murdare etc, ca şi cum acestea ar fi avut 
ceva de-a face cu dragostea.)
― Allan, vreau să-ţi arăt ceva, îmi spuse ea cu cel mai umil şi mai 
melodios glas al ei. (Vorbea în bengali ca să mă poată tutui, căci o 
exaspera placiditatea frazelor englezeşti, întotdeauna la persoana a 
II-a plural.)
Îmi arătă cutiuţa dată de Tagore, cu şuviţa de păr alb, parfumată şi 
cîrlionţată, înlăuntru.
― Fă ce vrei cu ea; dacă vrei, arde-o. Nu o mai pot ţine sus, la 
mine. Nu l-am iubit pe el. A fost rătăcire dragostea mea pentru el, 
căci trebuia să-mi fie numai guru, iar eu am crezut că l-am iubit 
altfel. Dar acum... Mă privi aproape somnambulic; privirile ei treceau prin mine, pe 
deasupra mea, ca să se unească cu cine ştie ce făptură din viziunea 
ei, poate tot eu, Allan, dar un Allan mai plin şi mai cald, cerut şi 
sorbit de toată setea dragostei ei.
― Acum te iubesc numai pe tine; niciodată n-am iubit mai înainte. Mi 
s-a părut că iubesc. Acum ştiu, acum e altfel.
Am vrut s-o îmbrăţişez, dar se cobora Mantu pe scară, şi m-am 
mulţumit numai să-i strîng braţul. I-am înapoiat cutia, căci mi s-ar 
fi părut ridicol să mă răzbun pe biata şuviţă de păr alb. Şi apoi, 
ce aveam eu cu trecutul ei, cu amintirile ei? Era un ceas, acela, în 
care simţeam atît de cert că sunt cel dintîi şi
 singurul, încît nu mi-era teamă de nimic. Trecutul ei nu mă 
tortura, aşa cum m-a torturat după aceea, de cîte ori mi se părea că 
Maitreyi se depărtează de mine, că poate mă compară cu celălalt, că 
trăieşte într-un timp în care eu nu apărusem încă în viaţa ei şi 
care mă chinuia îndeajuns cu nepătrunsul lui.
Dar ea înţelese, probabil, altfel gestul meu: ca un refuz, o 
indiferenţă faţă de sacrificiul ei, de nuditatea ei.
― Nu vrei să iei şuviţa aceasta? mă întrebă ea încă o dată, 
nevenindu-i să creadă.
― Ce vrei să fac cu ea? Arde-o tu mai bine, îi răspunsei cît se 
poate mai cald.
― Dar pentru mine nu mai preţuieşte nimic acum, se miră ea.
Nu prea înţelegeam şi am luat şuviţa, împachetînd-o frumos şi 
punîndu-mi-o în buzunarul vestei. Am plecat apoi să-mi iau baia şi 
fluieram cu atîta bunăvoie în timp ce-mi zvîrleam apa rece pe trup, 
încît Lilu, care trecea prin curte, îmi ciocăni în peretele de tablă 
al cabinei şi mă întrebă:
― Ai visat urît?
Gluma aceasta, în aparenţă insipidă, se lega de un foarte serios joc 
al nostru din luna trecută, prin care eu încercam să-mi ascund 
melancolia şi neliniştea ("problema Maitreyi", cum o numeam în 
jurnal) spunînd că am avut coşmare. Amintirea acelor timpuri de 
incertitudine şi agonie făcea şi mai viguroase bucuria şi siguranţa 
mea de acum. Mă întorsei în odaia mea, tremurînd de voluptate şi 
victorie.
Nici n-am apucat să mă îmbrac bine, şi Maitreyi bătu la
  uşă. Cum intră, trase perdeaua în urma ei (uşa ar fi fost mai 
riscant s-o închidă) şi mi se zvîrli în braţe.
― Nu mai pot fără tine, îmi spuse.
O sărutai. Se zbătu şi fugi lîngă uşă.
― Oare nu e păcat? întrebă.
― De ce să fie păcat? o liniştit Noi ne iubim,
― Dar ne iubim fără ştirea mamei şi a lui babà, se tremură
ea.
― Într-o zi o să le spunem.

Se uită la mine ca şi cum aş fi rostit o vorbă de nebun.
― Nu se poate să spui asta!
― Într-o zi va trebui, repet eu. Va trebui să te cer de soţie.
Am să le spun că ne iubim, şi d. Sen nu poate să ne refuze. Ştii cît 
de mult ţine la mine, ai văzut cum el însuşi m-a adus în casă, m-a 
îndemnat să mă împrietenesc cu tine.
Nu mai continuai, căci Maitreyi dădea semne de o suferinţă şi de o turburare neaşteptată. Mă apropiai iarăşi, încercai să o iau în 
braţe, dar se împotrivi.
― Tu nu ştii un lucru, îmi spuse. Nu ştii că noi te iubim altfel 
(ezită şi se corectă), ei te iubesc altfel, şi eu ar fi trebuit să 
te iubesc tot aşa, nu cum te iubesc acum... Trebuia să te iubesc tot 
timpul ca la început, ca pe un frate...
― Nu vorbi prostii, o întrerupsei eu, sărutîndu-i braţul. Nici ei nu 
se gîndeau la "frate".
 ― Ba da, se răzvrăti Maitreyi. Tu nu ştii nimic... Începu să 
plîngă.
― Doamne, Doamne, de ce s-a întîmplat astfel? ― Îţi pare rău? o 
întrebai eu.
Se lipi de mine.
― Ştii că nu-mi pare rău, că orice s-ar întîmpla nu te voi iubi 
decît pe tine, că sunt a ta. Şi într-o zi mă vei lua cu tine în ţara 
voastră, nu e aşa? Voi uita India atunci, vreau eu s-o uit...
Mă mîngîia plîngînd şi se lipea de trupul meu cu o prospeţime şi 
totuşi cu o siguranţă pe care n-aş fi bănuit-o la o fată care îşi 
sărutase iubitul pe gură de-a-bia cu o zi mai înainte.
― Dar lor să nu le spui nimic. N-au să primească niciodată să fiu 
soţia ta. Ei te iubesc pentru că vor să fii al lor. să fii copilul 
lor.
Mă surprindea şi mă bucura cele ce ascultam, dar Maitreyi se 
cutremura.
― Ei mi-au spus mie: "Maitreyi, o să ai de acum un frate, pe Allan. 
Cată să-l iubeşti, va fi fratele tău, şi babà îl va înfia, şi la 
ieşirea la pensie ne vom duce cu toţii în ţara lui; acolo, cu banii 
noştri, vom trăi ca un rajah; acolo nu e cald şi nu e revoluţie, şi 
albii nu sunt răi ca englezii de aici şi ne vor socoti fraţii 
lor..." Şi eu, acuma, ce-am făcut? Cum te iubesc eu acum, tu 
înţelegi cum te iubesc eu acum?
A trebuit s-o prind în braţe, căci se prăbuşea. Am aşezat-o pe 
fotoliu năucit. Am stat mult împreună, fără să ne spunem o vorbă.
  X
Au început de atunci altfel de zile. Despre fiecare din ele aş putea 
scrie un caiet întreg, într-atît erau de bogate şi într-atît

au rămas de proaspete în amintirea mea. Ne aflam pe la începutul lui 
august, în vacanţă. Rămîneam aproape tot timpul împreună, eu 
retrăgîndu-mă în odaia mea numai ca să mă schimb, să scriu în jurnal 
şi să dorm. Restul timpului învăţam împreună, căci Maitreyi se 
pregătea în particular pentru Bachelor of Arts, şi eu o ajutam. 
Ceasurile noastre de atunci, ascultînd comentariile Shakuntalei, 
unul lîrigă altul, pe covor, nepricepînd un singur cuvînt din textul 
sanscrit, dar şezînd alături de Maitreyi, pentru că îi puteam 
strînge pe furiş mîinile, o puteam săruta pe păr, o puteam privi şi 
necăji, în timp ce profesorul, un pandit miop, îi corecta traducerea 
sau răspunsurile la chestionarul gramatical. Cum îmi interpreta ea 
pe Kalidasa şi cum găsea în fiecare vers de dragoste un amănunt din 
dragostea noastră tăinuită. Ajunsesem să-mi placă numai ceea ce îi 
plăcea şi ei; muzica, poezia, literatura
 bengaleză. Mă străduiam să descifrez în original poeziile 
vaishnave, citeam emoţionat traducerea Shakuntalei, şi nimic din 
cele ce mă interesau odinioară nu mai îmi reţinea acum atenţia, Priveam rafturile cu cărţile de fizică fără nici un fior. Uitasem 
tot, în afară de munca mea (pe care o sfîrşeam în silă, aşteptînd să 
mă întorc mai curînd acasă) şi de Maitreyi.
Cîteva zile după mărturisirea noastră veni să-mi spună că mi-a 
ascuns atunci ceva. Eram atît de infatuat de siguranţa dragostei 
Maitreyiei şi de voluptatea care mă cuprindea întotdeauna în 
apropierea ei, încît o luai îndată în braţe şi începui s-o sărut.
― Trebuie să mă asculţi, repetă ea. Trebuie să ştii tot. Tu ai mai 
iubit vreodată aşa, ca acum?
― Niciodată, răspunsei repede, fără să ştiu dacă mint sau exagerez 
numai.
(De altfel, ce erau acele dragoste efemere şi senzuale din tinereţea 
mea, alături de patima asta nouă, cave mă făcea să uit tot şi să mă 
mulez după sufletul şi vrerile Maitreyiei?)
― Nici eu, mărturisi Maitreyi. Dar alte iubiri am mai avut. Să ţi le 
spun?
― Cum vrei.
― Am iubit întîi un pcm, din aceia pe care noi îi numim "şapte 
frunze", se pregăti ea să povestească.
Începui să rid şi o mîngîiai protector, ridicul.
― Asta nu e dragoste, scumpa mea.
― Ba da, e dragoste. Şi Chabù iubeşte acum pomul ei; dar al
meu era mare, căci şedeam pe atunci în Alipore, şi acolo erau
  arbori mulţi şi voinici, şi eu m-am îndrăgostit de unul înalt şi 