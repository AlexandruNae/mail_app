
foarte mărinimoasă. Gîndul că ni se încurajează şi glumele 
sentimentale mă dezgusta. Mi se părea că e un complot general la 
mijloc, ca să mă îndrăgostesc de Maitreyi. Aşa îmi explicai atunci de ce suntem lăsaţi mereu singuri, de ce inginerul se retrage tot 
timpul în odaia lui, cetind romane poliţiste, de ce nici o femeie 
din cîte stau sus nu coboară niciodată să ne spioneze. Îmi venea să 
fug chiar atunci din casă, căci nimic nu-mi repugnă mai profund 
decît un complot matrimonial. Plecai ochii în jos şi mîncai tăcut. 
Eram numai noi trei: Maitreyi, d-na Sen şi cu mine. Inginerul cina 
la prieteni. Maitreyi vorbi tot timpul cît a durat masa. De altfel, 
observasem de mult că nu tace decît cînd e de faţă tatăl sau vreun 
bărbat strein. Cu noi, ceilalţi din casă, era foarte vorbăreaţă.
― Ar trebui să te plimbi puţin, serile, vorbi Maitreyi. Mama spune 
că iar ai slăbit...
Răspunsei ceva indiferent şi pe un ton distant, ceea ce observă 
numaidecît d-na Sen. Începu s-o întrebe pe Maitreyi în
  bengali, şi ea răspundea îmbufnată, dînd din picioare pe sub masă. 
Mă prefăcui că nu bag nimic în seamă, dar mă durea s-e văd 
întristată pe d-na Sen, pe care o iubeam ca pe o mamă, deşi arăta 
atît de tînără şi de sfioasă. Cînd plecai, Maitreyi veni după mine 
pe coridor. Aceasta nu se mai întîmplase niciodată, să se apropie de 
odaia mea, noaptea.
― Te rog să-mi dai înapoi floarea.
Observai numaidecît că era emoţionată. Făcuse chiar e foarte 
serioasă greşeală de gramatică. Nu îndrăzneam S-o

poftesc înlăuntru la mine, dar ea intră direct, fără să aştepte. Îi 
arătai floarea presată şi o rugai să mi-o înapoieze, căci eu vreau 
totuşi s-o păstrez (sau cam aşa ceva; spusei în orice caz o 
stupiditate, care se voia- misterioasă şi oarecum sentimentală). O 
luă tremurînd în mînă, o privi puţin şi apoi începu să rîdă, cu 
atîta poftă, încît trebui să se rezeme de uşă.
― Asta nu e floarea mea, spuse ea, foarte fericită. Probabil pălii 
puţin, căci mă privea biruitoare.
― Cum îţi vine să spui asta? mă prefăcui eu indignat.
― Floarea aceea avea, împletit, un fir din părul meu... Mă privi 
încă o dată, pasemite foarte amuzată, şi fugi. O
auzii, pînă tîrziu după miezul nopţii, cîntînd în odaia ei.
  VI
Într-o zi, d-l Sen bătu la uşa mea. Ieşii în prag şi îl văzui gata 
de plecare, iar pe Maitreyi înveştmîntată în cea mai frumoasă sari 
pe care o avea, de culoarea cafelei crude, cu şal maron şi papuci de 
aur.
― Fiică-mea ţine o conferinţă despre esenţa frumosului, îmi spuse.
Eu îi privii surprins şi zîmbii cu o mirare şi încîntare prefăcute. 
Maitreyi se juca indiferentă cu şalul. Avea un sul manuscris în mînă 
şi coafura foarte îngrijită. Fără îndoială că se parfumase cu "Keora 
atar", pentru că pătrundea pînă la mine esenţa aceea zăpăcitoare.
― Îi urez din inimă tot succesul. Numai să nu se intimideze, adăogai 
eu, privind-o.
― Nu e întîia dată cînd vorbeşte, lămuri d-l Sen, orgolios. Păcat că 
nu pricepi destul de bine bengaleza ca s-o asculţi şi d-ta...
Am intrat în odaia mea oarecum intimidat, cu o turbure dezamăgire în 
suflet. Mi-am reluat lectura cu greu, căci figura Maitreyiei 
conferenţiind despre frumos mă obseda. Ori e o farsă la mijloc, ori 
eu sunt un dobitoc, îmi spuneam. Niciodată n-aş fi crezut că fata 
aceasta poate gîndi probleme atît de responsabile. Repetam prostit: esenţa frumosului...
Cînd am auzit maşina oprindu-se în faţa casei, peste vreo două 
ceasuri, am ieşit într-adins pe verandă ca să-i întîmpin.
 Maitreyi mi s-a părut puţin cam tristă.
― Cum a fost? întreb eu, adresîndu-mă amîndorora.
― Nu prea au înţeles-o toţi, răspunse inginerul. A fost prea
profundă, a vorbit de lucruri prea intime: despre creaţiune şi 
emoţie, despre interiorizarea frumosului, şi publicul n-a putut-o 
urmări întotdeauna.
Am crezut o clipă că Maitreyi se va opri să mai stea cu mine de 
vorbă, dar a trecut prin faţa uşii fără să mă privească şi a alergat 
sus. Am auzit-o închizînd ferestrele in odaia ei. Nu-mi

găseam locul, şi atunci mi-am luat cascheta şi am pornit să mă plimb 
în parc. Coborînd treptele verandei, mă auzii chemat din balcon.
― Unde te duci?
Maitreyi sta aplecată pe balustradă, într-o sari albă, de casă, 
părul lăsat pe umeri şi braţele goale. Îi spusei că mă duc să mă 
plimb prin parc şi să-mi cumpăr tutun.
― Poţi trimite pe servitor să cumpere tutun.
― Şi eu ce să fac? întrebai.
― Dacă vrei, vino sus să stăm de vorbă...
Invitaţia aceasta mă turbură mult, pentru că, deşi puteam
circula liber prin toată casa, nu fusesem încă niciodată în odaia 
Maitreyiei. Ajunsei acolo într-o clipă. Mă aştepta la uşă, cu o faţă 
obosită, ochii rugători şi buzele straniu de roşii. (Amănuntul 
acesta m-a frapat: am aflat mai tîrziu că, de cîte ori
 ieşea în oraş, îşi vopsea buzele cu pan, după ceremonialul 
eleganţei bengaleze.)
― Te rog să-ţi laşi pantofii aici, îmi spuse ea.
Rămăsei în ciorapi, şi aceasta mă făcu să mă cred ridicul, 
zăpăcindu-mă şi mai mult. Mă pofti să stau lîngă uşa ce da în 
balcon, pe o pernă. Odaia părea mai degrabă o celulă. Deşi era tot 
atît de mare ca şi a mea, nu avea decît un pat, un scaun şi două 
perne. În balcon mai era o măsuţă de scris, care aparţinea probabil 
tot odăiei. Nici o cadră pe pereţi, nici un dulap, nici o oglindă.
― În pat doarme Chabù, spuse ea, zîmbind.
― Şi d-ta?
― Pe rogojina asta.
Mi-o arăta de sub pat; o rogojină subţire ca pînza, făcută
din pai de bambù. Eram emoţionat; parcă m-aş fi aflat dintr-o dată 
în faţa unei sfinte. Am adorat-o aproape în acea clipă. Dar ea avu 
un rîs ascuns şi-mi spuse aproape de ureche:
― De multe ori dorm în balcon: bate briza şi aud strada, jos.
O stradă pe care nu mai trecea nimeni după ora I seara, mai mult un 
colţ de parc decît o stradă.
― Îmi place să aud strada, vorbi ea, privind peste balustradă. 
Drumul ăsta de jos cine ştie unde duce?
― În Clive Street, spusei eu. crezînd că fac o glumă. ― Şi din Clive 
Street?
― La Gange.
― Şi apoi?
― La mare.
  Tresări şi se apropie iar de mine.― Cînd eram mică de tot, mai mică decît Chabù, mergeam în fiecare 
vară la Puri, pe malul mării. Bunicul avea un hotel acolo. Valuri ca 
la Puri nu cred că mai există în alte mări. Cît casa asta...
Îmi închipui! valurile cît casa şi, alături, pe Maitreyi 
conferenţiind despre esenţa frumosului. Nu-mi putui stă-pîni un 
zîmbet superior, de luciditate.
― De ce rîzi? mă întrebă tristă.

― Mi se părea că exagerezi.
― Şi atunci trebuia să rîzi? Bunicul meu a exagerat mai mult ca 
mine: a făcut unsprezece copii...
Se întoarse iar pe balcon. Crezui că am supărat-o şi mormăii o scuză 
oarecare.
― Degeaba, acum nu-mi ceri iertare ca întîia oară, vorbi ea zîmbind 
rece. Nici d-ta nu crezi ce spui. Îţi place Swinburne?
Eram obicinuit cu vorbirea ei dezordonată, şi i-am răspuns că-mi 
place destul Swinburne. Îmi aduse de pe măsuţă un volum uzat şi îmi 
indică un pasagiu din Anactoria, subliniat cu creionul. Îl cetii 
tare. După cîteva versuri, îmi luă cartea din mînă.
― Poate îţi place alt poet, căci Swinburne nu-ţi place îndeajuns.
Eram jicnit, şi începui să mă scuz, pretextînd că întreaga
 poezie romantică nu valorează cît un singur poem al lui Valéry. Mă 
ascultă foarte atentă, privindu-mă în ochi, ca la cele dinţii lecţii 
de franceză, şi aprobîndu-mâ cu mişcări supuse din cap.
__ Vrei să bei o ceaşcă cu ceai? mă întrerupse ea tocmai cînd 
criticam "poemul filozofic" ca atare, numindu-l hibrid şi 
ineficient.
Amuţii, puţin plictisit de întrerupere. Ea ieşi pe coridor şi strigă 
jos, în curte, la bucătar, să pregătească ceaiul.
― Sper că n-ai sâ mi-l verşi şi mie pe pantaloni, cum l-ai vărsat 
anul trecut pe pantalonii lui Lucien!
Credeam că are să iîdă, dar ea rămase deodată împietrită în mijlocul 
odăii, exclamă ceva în bengali şi fugi numaidecît. După paşi, bănuii 
că s-a dus spre biroul inginerului, care era alături de odaia de 
primire. Se întoarse cu două cărţi,
― Le-am primit azi-dimineaţă de la Paris şi am fost atât de 
cufundată în conferinţa aceea a mea, încît am uitat de ele.