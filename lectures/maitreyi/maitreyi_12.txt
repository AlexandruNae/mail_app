
Erau două exemplare din L'Inde avec les Anglais a lui Lucien şi, 
fiind trimise de editor, nu aveau nici un fel de dedicaţie.
― Una e a d-tale, spuse Maitreyi.
― Ştii ce facem? Eu îţi dăruiesc cu dedicaţie exemplarul meu, şi d-
ta, tot cu dedicaţie, exemplarul d-tale.
Bătu din palme. Îmi aduse cerneală şi de-abia îşi putea stăpîni 
nerăbdarea, în timp ce eu scriam: "Prietenei mele Maitreyi Devi, de 
la un elev şi profesor, în amintirea etc". Acel "etc." a intrigat-o. 
Pe exemplarul ei scrise doar atîta: "Prietenului".
  ― Şi dacă această carte e furată de cineva?
― Ce are a face, şi acela poate să-mi fie prieten.
Se aşeză pe rogojină, cu bărbia rezemată de genunchi, şi mă
privi o clipă cum îmi beam ceaiul. Se înserase bine. Jos, în stradă, 
se aprinsese felinarul, şi umbra cocotierului crescuse ciudat de 
mare şi de albastră. Mă întrebam ce vor fi făcut celelalte suflete 
din această casă, de ce nu le aud niciodată nici gura, nici pasul, 
dacă nu cumva e o conspiraţie să ne lase întotdeauna singuri, de astă dată chiar în odaia ei, drept

singura lumină numai boarea albastră a felinarului.
― Astăzi începe prietenia noastră, nu e aşa? mă întrebă
Maitreyi foarte dulce, luîndu-mi ceaşca goală.
― De ce astăzi? Eram prieteni mai de mult, de cînd am
început a vorbi împreună serios.
Se aşeză iarăşi pe rogojină şi îmi spuse că, dacă am fi fost
prieteni buni de tot, mi-ar fi destăinuit tristeţea ei. Am rugat-o, 
şi tăcea mereu, privindu-mă. Am tăcut şi eu.
― Robi Thakkur n-a fost astăzi la conferinţă, vorbi.
Mărturisirea aceasta mă făcu să sufăr. Aş fi vrut să spun ceva care 
s-o jicnească, să-i spun că se înşală dacă mă consideră prieten, că 
e ridiculă şi îndrăgostită.
― Îl iubeşti, insinuai eu, răutăcios.
Mă pregăteam să încep ceva care s-o supere. Dar ea îşi întoarse 
brusc faţa de la mine şi mă întrebă deodată, aspru:
 ― D-tră vă place să staţi în întunerec cu fetele?
― N-am stat niciodată, spusei la întîmplare.
― Aş vrea să râmîn singură, vorbi ea după o pauză, sfîrşită,
obosită, ducîndu-se să se întindă pe rogojina din balcon. Ieşii, îmi 
pusei cu greutate pantofii, căci era întunerec, şi
coborîi tiptil scările, cu o ciudată mîhnire şi furie în suflet. Am 
fost foarte emoţionat văzînd pretutindeni lămpile aprinse.
***
Din jurnalul acelei luni:
"Nu are o frumuseţe regulată, ci dincolo de canoane, expresivă pînă 
la răzvrătire, fermecătoare în sensul magic al cuvîntului. Recunosc 
că nu mi-am putut lua gîndul de la ea toată noaptea. Şi acum, în loc 
să lucrez, mă gîndesc la ea, imagine pală în sort albastră de mătase 
întunecată cu înflorituri de aur. Şi părul... Persanii aveau 
dreptate, în poeme, asemănîndu-l şerpilor. Ce va fi, nu ştiu. 
Probabil voi uita..."
"Cînd voi găsi liniştea, emule, Dumnezeule, prietenul meu?"
"Chabù a scris o poveste, şi Maitreyi mi-o traduce astăzi, pe 
terasă, rîzînd. S-ar putea rezuma astfel: «Un rege avea un fiu cu 
numele de Phul. O dată, acesta a ajuns pe cal într-o pădure mare. 
Îndată, tot ce era în pădure s-a prefăcut în flori, numai prinţul şi 
calul au rămas aceiaşi. Întors la palat, fiul povesti regelui 
întîmpîarea, dar acesta nu-l crezu şi îl mustră că spune
  minciuni. Chemă pe pandit-ul regal şi-i porunci să citească 
prinţului pilde şi sfaturi despre minciună. Pentru că totuşi prinţul 
nu voia să recunoască, regele adună întreaga armată şi se duse în 
pădure. Îndată, ei toţi se prefăcură în flori. A trecut o zi. Atunci 
veni Phul, fiul regelui, aducînd cu el cărţile în care se găseau 
pilde şi sfaturi despre minciună. Luă cărţile şi începu sa 
risipească foile în vînt. Şi cum se risipeau foile, aşa înviau 
soldaţii regelui şi regele însuşi...»"

"Observ cîteva trăsături murdare în caracterul inginerului. E plin 
de el însuşi, e de necrezut cît de superior se consideră. Astă-
noapte, pe terasă, mi-a cerut discret amănunte despre cocotele din 
Paris. Ar vrea să plece pentru cîteva luni în Franţa, să-şi 
îngrijească presiunea arterială. Suferă, la răstimpuri, de un fel de «mauches-volantes» din pricina sîngelui."
"Vărul inginerului, Mantu, vine acum din Delhi, unde era, profesor 
secundar, ca să ocupe un post de lector în Government Commercial 
School. Pare să aibă treizeci de ani, e scund şi slab, şi locuieşte 
într-o cameră vecină cu a mea. Ne-am împrietenit foarte repede. Îmi 
mărturiseşte că a venit să se însoare. El nu vrea, dar d-l Sen vrea. 
Presimte nu ştiu ce rău şi se teme.
E un băiat bun, care vorbeşte englezeşte închizînd ochii. Rîde 
mult."
"Ceremonia mariajului lui Mantu, începută acum patru zile, s-a 
sfîrşit ieri-noapte. Ospeţe au fost şi în casa miresei (neagră, 
comună, dar foarte simpatică), şi în casa inginerului. Remarc 
atitudinea lui Sen în această căsătorie; de fapt, el a aranjat totul 
şi mi se plînge că Mantu «sugerează» prea mult şi se precipită. 
Mantu îl respectă într-atît, încît i-ar îi dat şi virginitatea 
miresei, după cum e obiceiul în anumite părţi ale Indiei, ca 
învăţăcelul să acorde prima nox lui guru (Mantu îmi spune mereu că 
inginerul nu e numai văr, ci şi guru).
Am fost peste tot, am văzut toate amănuntele totdeauna în frunte, în 
costum indian de mătase (mărturisesc că mă prinde foarte bine, iar 
apariţia mea sinceră, spontană, silindu-mă să vorbesc tot timpul 
bengaleza, mi-a creat o mare popularitate). Recunosc că «societatea» 
indiană mă încîntă, prietenii indieni sunt nestemaţi. Cîteodată sunt 
îndrăgostit ciudat, în sensul divin al cuvîntului (ca în India), 
socotind orice femeie «mamă». Niciodată n-am simţit o mai devotată, 
mai curată şi liniştitoare dragoste filială ca pentru d-na Sen, pe 
care ― cum e obiceiul aici ― fiecare o cheamă «mamă». Cînd zăresc pe 
stradă sari albastre (ca ale d-nei Sen), chiar fără a vedea faţa 
femeilor, simt aceeaşi emoţie. Simt că sunt «fiu», că nicăieri nu 
voi găsi o mai dezinteresată, mai curată şi mai înaltă pasiune 
maternă ca în India.
  Mi-a plăcut să mă închipui căsătorit cu Maitreyi. Nu pot minţi: 
eram fericit. Am visat-o tot timpul cît a durat căsătoria lui Mantu; 
logodnică, amantă. Dar nu mi-am pierdut niciodată capul. (Notă. 
Adică voiam să mă conving că nu e atît de frumoasă, îi criticam 
şoldurile prea mari pentru mijlocul prea subţire, inventam tot felul 
de scăderi fizice, crezînd astfel că mi-o îndepărtez. De fapt, cum 
se întîmplă adesea, tocmai aceste scăderi mi-au apropiat-o.)
Nu ştiu dacă toate insinuările pe care prietenii casei mi le

fac sunt simple glume sau pornesc din sursa sigură, şi serios 
orientată către mariajul meu, a inginerului. O dată, la masă, am 
înţeles că şi d-na Sen ar dori acelaşi lucru. Nu pot spune că e 
conspiraţie (notă: deşi crezusem multă vreme astfel), pentru că ei 
socotesc căsătoria o fericire şi o datorie, mă iubesc mult şi 
sincer, şi apoi Maitreyi e atît de cunoscută în elita bengaîeză, 
încît foarte uşor şi-ar găsi un soţ superior mie.
Mă gîndesc: ce aş deveni eu căsătorit cu Maitreyi? E posibil să-mi 
pierd într-atît luciditatea, încît, prins în cursă, să accept? Fără 
îndoială, e cea mai talentată şi mai enigmatică fată din cîte am 
cunoscut, dar eu pur şi simplu nu pot fi căsătorit. Ce s-ar face 
libertatea mea? Mă închipui soţul Maitreyiei; aş fi prea fericit. 
Unde vor fi călătoriile mele pe unde nu-mi vine a crede şi cărţile 
pe care le cumpăr în fiecare oraş ca să le vînd în oraşul următor? Dar până atunci, ce fericit mă simt. Şi cîte am văzut. Noaptea de 
ieri ― prima nox ― în iatacul inundat cu flori, fetele cîntînd în 
balcon, Maitreyi cetînd-şi poemul, scris anume pentru această 
ceremonie»."
"O observaţie pe care am repetat-o pînă la saturaţie în ultimele 
zile: de cîte ori înţeleg că se vorbeşte despre o eventuală 
căsătorie a mea cu Maitreyi sau de cîte ori bănuiesc aceasta, o 
emoţie bruscă şi violentă mă străbate. Baza e sexuală: nervozitate 
excesivă, abstinenţă prelungită, neastîmpăr pur genital, nelinişte 
internă şi groază de destin. Mă tem din ce în ce mai mult, dar 
situaţia primejdioasă mă pasionează şi nu mă îndur să mă explic, să 