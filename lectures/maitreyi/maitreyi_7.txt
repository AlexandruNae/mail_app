
apă. Era un ceremonial nou şi reconfortant duşul acesta improvizat 
în mijlocul curţii. Scoteam apa cu o cană şi o zvîrleam pe trup, 
tremurînd tot, căci era iarnă şi curtea pietruită. Dar eram mîndru 
de curajul acesta al meu; ceilalţi aduceau cu ei şi cîte o găleată cu apă caldă şi, cînd au aflat că îmi iau întotdeauna duşul rece, nu 
şi-au putut ascunde mirarea şi admiraţia. Gîteva zile, toată casa n-
a vorbit decît despre baia mea de dimineaţă, fără apă caldă. 
Aşteptam să-mi spună ceva şi Maitreyi, pe care o întîl-neam devreme 
de tot, la ceai, într-o sari albă, simplă, şi cu picioarele goale. 
Şi într-o zi mi-a spus (primele ei cuvinte neoficiale):
― În ţara dumneavoastră trebuie să fie foarte frig. De aceea sunteţi 
albi...
A pronunţat cuvîntul "alb" cu oarecare invidie şi melancolie,
 uitîndu-şi fără voie cîteva clipe mai mult privirea pe braţul meu, 
aşa cum se rezemase de masă, jumătate goi în bluza de lucru. Am fost 
şi surprins, şi încîntat ghicind invidia aceasta, dar zadarnic 
încercam să continuu conversaţia. Maitreyi şi-a sfîrşit ceaiul 
ascultîndu-ne, pe mine şi pe inginer, şi aprobîndu-mă de cîte ori o 
întrebam direct.
Nu vorbeam aproape niciodată împreună. O zăream tre-cînd pe coridor, 
o auzeam cîntînd, ştiam de ea că îşi petrece o bună parte din zi 
închisă în odaie sau pe terasă şi mă înciuda

grozav fiinţa aceasta atît de aproape de mine şi totuşi atît de 
streină. Mi se părea, de altfel, că eram tot timpul observat, nu din 
cine ştie ce bănuială, ci pentru că se temeau toţi să nu fiu 
stingherit în noua mea locuinţă. Cînd rămîneam singur, rîzînd de tot 
ceea ce îmi apărea straniu şi neînţeles, primeam la fiecare ceas 
prăjituri şi fructe, ceai cu lapte sau nuci de cocos bine curăţite. 
Mi le aducea un servitor, cu bustul descoperit şi păros, singurul cu 
care puteam schimba cîteva cuvinte în hindusthani. Îl observasem cum 
priveşte lacom lucrurile mele, aşa cum sta turceşte lîngă uşă şi mă 
sorbea din ochi, neîndurîndu-se să plece, întrebîndu-mă dacă patul e 
destul de bun, dacă învelitoarea mă apără bine de ţînţari. dacă îmi 
place laptele crud, dacă am fraţi şi surori, dacă mi-e dor de ţară, 
şi ştiam că într-o cameră de sus îl aşteaptă d-na Sen şi celelalte 
femei (pe care nu le cunoscusem), şi lor le va repeta cuvînt cu
 cuvînt tot ceea ce vorbisem.
Maitreyi mi se părea mîndră şi dispreţuitoare. Adesea, la
masă, îi surprindeam un zîmbet distant şi puţin răutăcios. Pleca 
întotdeauna mai devreme, ca să mănînce pan, şi cum trecea într-o 
odaie vecină începea să rîdă şi să vorbească Bengali. Cu mine nu 
vorbea niciodată cînd ne aflam mai mulţi laolaltă; iar dacă o 
întîlneam singură, nu îndrăzneam eu. Mi-era teamă să nu calc vreo 
regulă din acel necunoscut ceremonial al bunei-purtări indiene. De 
aceea mă prefăceam adeseori că n-o văd şi mă retrăgeam în odaia mea. 
Mă întrebam cîteodată ce crede ea despre mine, ce fel de suflet 
ascunde sub expresia aceea atit de schimbătoare a feţei (căci erau 
zile cînd se urîţea şi zile cînd era frumoasă de nu mă puteam sătura 
privind-o). Mă întrebam, mai ales, dacă e stupidă ca toate celelalte 
fete sau dacă e, într-adevăr, simplă ca o primitivă, aşa cum îmi 
închipuiam eu că sunt indienele. Şi apoi, ca să nu mă las furat de 
gînduri inutile, scuturam cenuşa pipei şi mă reîntorceam în lectură. 
Biblioteca inginerului ocupa două odăi la parter, şi în fiecare zi 
aduceam pe masa mea alte cărţi.
O dată ― trecuseră numai cîteva săptămîni de îa venirea mea în 
Bhowanipore ― m-am întîlnit cu Maitreyi în randă. O salutai aproape 
automat, împreunînd palmele în dreptul frunţii, căci nu ştiu de ce mi se părea stupid să ridic cascheta colonială în faţa unei indiene 
(poate credeam că aş putea-o jicni cu un salut strein rasei ei; sau 
poate o salutam aşa ca să-i capăt încrederea).
― Cine v-a învăţat salutul nostru? întrebă ea, zîmbindu-mi
  neaşteptat de prieteneşte.
― D-ta. (Îmi amintii scena, penibilă, a întîlnirii din maşină.) Mă 
privi o clipă, figura i se descompuse de o frică aproape
carnală, buza îi tremură şi fugi pe coridor, fără să-mi spună un alt 
cuvînt. Intrai în cameră stînjenit. Mă hotărîi să-i spui inginerului 
toate acestea, să-i mărturisesc cit de încurcat sunt, să-i cer să mă 
înveţe ceva.
La cîteva zile după aceea, cînd eu mă întorsesem de în birou şi 
stăteam trîntit pe pat, obosit, fără gînduri, Maitreyi a bătut la
 uşa mea.
― Vă rog să-mi spuneţi cînd se întoarce tata, vorbi ea,
rezemîndu-se intimidată de uşă.
Sării în sus zăpăcit (mărturisesc că nu ştiam cum să mă
port cu fata aceasta) şi-i spusei tot ce ştiam, în mai multe cuvinte 
decît ar fi fost nevoie şi fără să îndrăznesc s-o poftesc înlăuntru, 
să şadă.
― Mama m-a trimis să vă întreb, adăugă ea, timidă, ţîntuindu-şi 
totuşi privirile în ochii mei. Nu vă distraţi destul în casa noastră 
şi de aceea rămîneţi ceasuri întregi singur aici în odaie. Mama 
spune că, dacă lucraţi după spusul soarelui, vă îmbolnăviţi.
― Ce-aş putea face altceva? o întreb.
― Dacă vreţi, vorbiţi cu mine... Sau vă plimbaţi.
― Nu mai am prieteni, îi spun sincer, apropiindu-mă de uşă,
 nu mai am la cine să mă duc. Mă plimb destul cînd mă întorc de la 
lucru.
― Vă distraţi mult mai bine acolo, în Wellesley Street, vorbi ea, 
zîmbind. Apoi, parcă şi-ar fi amintit ceva, se în-dreptă către 
verandă. Mă duc să văd dacă au venit scrisori.
Rămăsei rezemat de uşă, aşteptînd-o. Fredona un cîntec fără melodie, 
aşa cum auzeam serile, înainte de a adormi, din odaia ei. Ştiam că 
sus, cu ferestrele în în ulicioara ce străbate maidanul şi cu o uşă 
în balconul bine înveşmîntat în glicine cu floare roşie, se află 
odaia ei. O auzeam cîntînd şi certîndu-şi sora cea mică, o simţeam 
vag cînd ieşea în balcon, şi de acolo venea glasul scurt, de pasăre 
surprinsă, cînd răspundea la vreo chemare de jos: "Giacè!".
Se întoarse cu cîteva scrisori şi se opri în faţa mea, în-cercînd să 
lege cheia de colţul sari-ei.
― Eu am grija cutiei de scrisori, spuse mîndră. Dar mie nu-mi scrie 
nimeni, adăogă, puţin întristată, privind numele pe plicuri.
― Cine să vă scrie?
― Oamenii. De ce mai e poştă, dacă nu primesc scrisori de la oameni 
pe care nu-i văd?
O privii fără să înţeleg. Rămase şi ea, cîteva clipe, gîndindu-se 
speriată la ceva şi închizînd ochii.
― Mi s-a părut c-am făcut o greşeală de gramatică, îşi mărturisi ea 
turburarea.
― N-a fost nici o greşeală.
― Atunci de ce mă priveaţi aşa?
  ― NU prea înţelegeam. Cum să vă scris oameni ne- cunoscuţi?― Nu se poate, nu e aşa? Şi tata spune aceiaşi lucru. Tata spune că 
sunteţi foarte inteligent, e adevărat?
Zîmbii prosteşte şi încercai să fac o glumă, dar ea continuă: ― 
Vreţi să vedeţi terasa?
Acceptai cu bucurie, căci tînjeam să mă tolănesc acolo, pe
acoperişul casei, să privesc în voie cerul, grupurile de cocotieri 
şi grădina, să văd de sus cartierul acesta numai parcuri şi vile,

în care mă rătăceam la început aproape în fiecare zi.
― Pot veni aşa cum sunt?
Mă privi mirată. Explicai:
― Sunt în pantofi de tennis, fără ciorapi, n-am guler, n-am
haină.
Continuă să mă privească. Apoi întrebă deodată, straniu de
curioasă:
― La d-stră cum se suie lumea pe terasă?
― Noi n-avem terase.
― Deloc, deloc?
― Deloc.
― Trebuie să îie trist. Cum vedeţi, atunci, soarele?
― Pe stradă, la cîmp, cum se vede soarele.
Se gîndi o clipă.
― De aceea sunteţi albi. Sunteţi foarte frumoşi. Şi eu aş vrea
 să fiu albă, nu se poate asta, nu e aşa?
― Nu ştiu, dar bănuiesc că nu. Pudră.
Avu o uitătură de dispreţ.
― Pudra se spală. D-stră v-aţi pudrat cînd eraţi mic? ― Nu, nimeni 
nu se pudrează cînd e mic...
Mă privi fericită.
― Dacă vă pudraţi, vă îmbolnăveaţi. Şi Tolstoi spune aşa. Iarăşi mă 
mirai, şi o priveam probabil foarte amuzat, căci
numaidecîţ deveni serioasă.
― Nu cunoaşteţi pe contele Lew Tolstoi (pronunţă pe Lew în
englezeşte: Liu), marele scriitor rus? Scrie foarte frumos; şi a 
fost bogat, dar la bătrîneţe a lăsat totul şi s-a retras în pădure; 
parcă ar fi fost indian...