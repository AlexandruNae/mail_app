
ca toate celelalte. Zădărnicia zădărniciilor, toate sunt zădărnicii. Nu facem decît să amînăm o scadență."
Ladima era alb ca varul: „Crezi asta, Bulgîran, cu adevărat ?... Am trăit patruzeci de
ani." Şi şi-a cuprins fruntea în mîini cu ochii în lacrimi: „Am trăit patruzeci de
ani, inutili". Bulgăran i-a dat să citească şi nişte articole de revistă, de un ateism
blestemat. Singur, de altfel, i le-a cerut... Pe drum îmi spunea: „Niculae, cel puțin dacă
m-ar fi iubit Emy, viața asta n-ar fi fost zadarnică..." Eram îngrozit, căci vedeam că
iarăşi se destramă... A doua zi l-am întîlnit din nou... Acum era însă tăcut... N-am
putut scoate o singură vorbă de la el. Mergeam amîndoi pe stradă. O singură dată,
la încercările mele de a redeştepta în el credința, mi-a şoptit îngîndurat: „Totul e zădărnicie...
Nu mai cred nici măcar în artă. Bulgăran şi Penciulescu au dreptate." I-am cerut să-mi
dea şi mie cărțile care, picătura de apă ultimă, au clătinat şi răsturnat un spirit
atît de slab, şi l-am întovărăşit pînă acasă să le iau. A doua zi, era
foarte abătut, ne-am dus să ne plimbăm că era în mai, la Şosea. Cînd ne-am
întors, prin dreptul Teatrului Național a trecut Emilia la brațul unui bărbat... El mi-a pus
mîna pe umăr... I s-au înălbit buzele şi s-a răsucit ca o frunză... N-a mai
fost chip să vorbeasc cu el... A fugit de lîngă mine ca un nebun... pe
scările dinspre strada Matei Millo, şi a doua zi am aflat că s-a sinucis... Am
rupt şi cu Bulgăran şi cu Penciulescu... Desigur că au găsit o materie moale ca
o pastă, neînstare de rezistență... Nu e mai puțin adevărat că trăieşte în ei un
mîrşav spirit de distrugere. Am mai stat aproape două ceasuri de vorbă cu Cibănoiu. Felul
înțelepciunii lui mi-a plăcut foarte mult. I-am spus că eu socot pe Ladima un poet
foarte mare şi că voi aduna tot ceea ce-l priveşte. Mi-a dat fotografia, vreo două
cărți. Ți le alătur la aceste caiete. Aş vrea să mă ajuți să-i publicăm volumul.
Am luat şi nişte reviste cu articolele care pare că l-au tulburat atît. în zilele
următoare le-am citit şi eu. Mărturisesc că mi-au dat un fior continuu. Din nou mi-am
judecat tot ce-a fost, toate întîmplările cumplite şizbuciumate în lumina acestui Memento ¹. După cum am vorbit aseară la telefon, îți trimit
totul. Eventual voi mai întregi cele povestite, prin amănunte verbale. P.S. George Demetru Ladima intră
cumva şi el în vreuna dintre aceste categorii de ființe, aparent desăvîrşite, notate însă prin
vreun minus, sau prin vreun adaos, care face viața grea, imposibilă ? Vreau să spun,
talentul sau intransigența morală au ceva din surplusurile ridicole şi periculoase ale unui Rhynchophores, ale
unui Macrophtalmes sau ale unui Sophonyophore ? Să fie într-adevăr poetul un exemplar sortit să
fie fatal şi „greu cenzurat de moarte"? F.V. ¹ Se pot da aci în notă,
ca să poată fi sărite, două articole, din două reviste dintre cele împrumutate de la
Bulgăran şi însemnate cu sublinieri de către Ladima, şi care, de altfel, se pare că
l-au impresionat foarte mult. Cel dintîi e o conferință a savantului sir James Jeans, ținută
la Universitatea din Cambridge, sub titlul Soarele care moare. „Cunoaştem stele care abia de sunt
mai mari ca pămîntul, cele mai multe sunt atît de mari, că sute de pămînturi
ar încăpea în fiecare din ele şi tot ar mai rămîne loc destul; ba ici-colo
întîlnim cîte o stea uriaşă care ar putea cuprinde milioane de pămînturi. Şi numărul total
al stelelor este, fără îndoială, învecinat cu numărul total al firelor de nisip de pe
toate țărmurile tuturor mărilor din lume. Atît e de mică locuința noastră în spațiu în
comparație cu substanța totală a universului. Mulțimea aceasta imensă de stele rătăceşte prin spațiu; unele
se grupează pentru a călători fmpreună, dar cele mai multe sunt călătoare solitare. Şi ele
pribegesc prin universul atît de spațios că apropierea unei stele de alta e un eveniment
de o raritate aproape neimaginabilă. Majoritatea lor călătoresc într-o izolare splendidă, ca un vapor pe
un ocean pustiu, fntr-un model în care stelele ar fi ca nişte vapoare, fiecare vapor
s-ar afla în medie la mai mult de un milion de mile de vecinul său
cel mai apropiat, astfel că se înțelege lesne pentru ce asemenea corabie arareori poate ajunge
să se întîlnească cu altă corabie. Noi credeam, totuşi, că acum vreo două miliarde de
ani acest rar eveniment s-a împlinit şi că o stea, în goana sa oarbă prin
spațiu, s-a nimerit să se întîlnească cu soarele nostru. Precum soarele şi luna provoacă mare
pe pămînt, Iot aşa steaua aceasta trebuie să fi stîrnit maree pe suprafața solară. Dar
cît de deosebite, fireşte, de mareele plăpînde pe care le ridică masa modestă a lunii
pe oceanele noastre! Un val gigantic trebuie să fi străbătut suprafața soarelui, spre a alcătui
în cele din urmă un munte de o înălțime prodigioasă, mărindu-se necontenit pe măsură ce
se apropia cauza acestei tulburări. Apoi, mai înainte ca steaua străină să fi început a
se depărta din nou, atracțiunea ei devenise atît de puternică, încît muntele acesta a fost
sfărîmat şi s-a împrăştiat în fragmente mici pînă la mari depărtări, întocmai cum coama unui
val îşi aruncă departe spumele. Şi de atunci acele mici fragmente gravitează neîncetat împrejurul soarelui,
părintele lor. Sunt planetele, cele mari şi cele mici, dintre care una e pămîntul nostru.
Soarele şi celelalte stele pe care le vedem pe cer sunt toate de o căldură
imensă -mult prea mare ca viața să se poată stabili pe ele. La fel erau,
fără îndoială, şi fragmente expulzate din soare în clipa sfărîmării lor. încetul cu încetul, însă,
ele s-au răcit atît de mult, că azi nu le-a mai rămas căldură proprie, temperatura
lor actuală fiind datorită în întregime radiației pe care Ie-o dăruieşte soarele. Pe urmă, nu
ştim nici cum, nici cînd, nici de ce, unul din aceste fragmente în curs de
răcire a dat naştere vieții. A început cu organisme simple, care nu erau capabile a
face altceva decît să se reproducă şi să moară. Din aceste umile începuturi însă a
izvorît un curent vital care, progresînd prin complexități tot mai mari, a sfîrşit prin a
produce ființe ce îşi fac un temei al vieții din emoțiile şi ambițiile lor, din
judecățile lor estetice şi religiile lor, în care sunt conservate cu evlavie speranțele lor cele
mai înalte şi aspirațiile lor cele mai nobile. Nu putem afirma nimica, dar e cu
totul verosimil că omenirea în acest chip şi-a dobîndit existența. Instalați pe microscopicul nostru fragment
de fir de nisip, am ajuns a ne sili să pătrundem natura şi scopul universului
care ne înconjoară locuința noastră în spațiu şi timp. Prima noastră impresie e ceva ce
seamănă cu groaza. Universul ne îngrozeşte prin imensitatea nesocotită a distanțelor sale, prin lungimea de
neconceput a perspectivelor sale de timp, care reduce toată istoria omenirii la durata unei clipiri
din ochi, prin extrema noastră singurătate, prin neînsemnătatea materială a locuinței noastre în spațiu
— amilioana părticică a unui fir de nisip dintre toate firele de nisip de pe toate
țărmurile lumii. Dar mai presus de toate ni se pare îngrozitor universul, fiindcă pare a
fi indiferent față de orice fel de viață asemănătoare cu a noastră; emoția, ambiția şi
succesul, arta şi religia, toate acestea par străine de planurile sale. Ar trebui poate chiar
să se spună că universul pare ostil oricărei vieți asemănătoare cu a noastră. Spațiul gol,
în cea mai mare parte, e atît de rece, că distruge prin îngheț orice vietate;
partea cea mai mare a materiei răspîndită în spațiu e, tocmai dimpotrivă, atît de arzătoare,
că face imposibilă orice viață; spațiul e brăzdat şi corpurile astronomice sunt bombardate neîncetat de
felurite radiații dintre care multe sunt probabil defavorabile vieții, ba chiar sunt capabile s-o nimicească.
Într-un astfel de univers am picat noi oamenii, fără să prea ştim cum, dacă nu
cumva din greşeală, în orice caz prin efectul a ceea ce se poate numi cu
multă dreptate un accident. întrebuințarea acestui cuvînt nu înseamnă că ar fi surprinzător că pămîntul