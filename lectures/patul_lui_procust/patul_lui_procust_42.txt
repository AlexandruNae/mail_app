
nu avea curajul să atace pe față, dar îl ura atît de mult, încît ar
fi vrut să-l vadă prăbuşit, chiar fără ca măcar să ție să se ştie că
de la el îi vine, a trimis la redacție un dosar, a cărui publicare scotea
pe acest fruntaş nu numai din viața politică, ci şi din cea publică... Pînă în
cele din urmă, am ajuns la convingerea că a fost trimis de o femeie, care
n-a ținut să păstreze, pentru folos personal, un asemenea document. Pagina era gata aproape culeasă,
cu clişee fotografice şi facsimile care ar fi produs senzație. Ladima, care se înverşuna uşor
cînd nu-şi vedea victimele în față, aşezase totul cît mai expresiv. Nu ştiu dacă Gheorghidiu
a aflat întîm- plător, sau i-a spus Mateevici de acest chilipir polemic, destul că, dînd
un telefon acasă la noi, a cerut ca tata să se ducă neîntîrziat la redacție
şi să scoată pagina cu fruntaşul liberal. S-o aducă la noi, unde avea să vie
şi el. A cerut, frămîntat de gînduri, cu un zornervos, şi dosarul şi corectura foii. Le-a examinat îndelung... Pe urmă a împachetat-o frumos şi
a chemat la telefon, chiar de la noi, din birou, pe cel amenințat. Eram şi
eu acasă... „Alo... domnul Anibal Dimescu?... foarte bine... Aci, Nae Gheorghidiu..." Nu pot să ştiu
ce mutră a făcut celălalt, dar cel de lîngă noi avea fălcile rase, mari, căzute,
dar ochii verzi, stinşi totdeauna, îi avea acum ficşi, îşi absorbea buzele... M-a uimit ce
palid devenise. I se vedeau, mai puține, dar clare ca o stropeală roşie, păienjenişurile vaselor
sîngerii din obrajii căzuți, din spinarea nasului poros şi coroiat. Şedea în fotoliul larg, de
piele neagră burducată, împărțit în romburi molîi de uzură. Avea emoția unui debutant... dar, făcînd
o sforțare de bolnav cu voință, a vorbit cu un aer de familiaritate, de indiferență
şi bunăvoință de neaşteptat: „Uite ce e, dragă, una din gazetele de după- amiază pregătea
pentru astăzi o pagină de necuviințe la adresa dumitale, pe baza unor documente probabil apocrife..."
Şi se strîmba țuguind buzele, ca un dos de găină, chiar la telefon. A tuşit
puțin, hm... hm!... „Întîmplător am aflat, din fericire la timp, şi sunt bucuros că am
avut atîta trecere ca să împiedic apariția... îți trimit foaia, în corectură, ca să vezi
despre ce e vorba şi eventual să iei măsuri... Pretinsele documente eu nu le-am văzut."
Cred că omul nevăzut de la capătul firului a leşinat, după ce a bîlbîit cîteva
vorbe amărîte, la care Nae Gheorghidiu a mai adăugat: „Ți-am telefonat ca să fii acasă
şi să primeşti personal corectura, să nu cadă, cine ştie, în mîinile cuiva. La revedere,
la revedere." Pe urmă a rămas o jumătate de oră în fotoliu, emoționat, în lumina
verde- gălbuie a abajurului, fumînd țigară după țigară, fără să ştie că mama i-a dat
bună ziua. Abia tîrziu a văzut-o, i- a spus cald, mulțumit, cu o voie bună
obosită după atîta emoție: „Ce mai faci, spălăcito?" şi a primit invitația la masă, căci
la el acasă erau obişnuiți să nu-l aştepte. Tata a chemat un servitor, pe care
l-a trimis cu corectura. Gheorghidiu a luat apoi dosarul, l-a băgat în servietă la el.
La masă a fost drăguț cu toată lumea, parcă mereu înduioşat, liniştit, radios. Au devenit
de atunci, el şi Anibal Dimescu, cei mai buni prieteni... Nae Gheorghidiu a căpătat o
sinceră afecțiune pentru celălalt... I se părea acum, nu ştiu cum, mai uman prin greşeala
lui, mai aproape de sufletul lui, şi-l iubea. A început să-i laude calitățile politice cu
o ostentație exagerată. Au fost mai tîrziu mereu alături, mai pe toate chestiunile. Uşa se
deschide larg... şi Emilia apare din nou cu o tavă pirogravată, şi pe ea o
linguriță de dulceață şi cafea. Mi-e o silă cleioasă. - Valeria spune că ți-o fi
sete... cu căldura asta... Întreb cu jumătate voce: - Croitoreasa, vară-ta, a plecat? - Nu,
mai avem puțin. Sunt stînjenit de parcă sunt un caz patologic. Alături de mine, în
casa asta străină, e o viață de familie cotidiană. Mă simt, gol aşa în pat,
ridicol. - Ascultă, dragă, mi-ai adus cafeaua, aşa prin cameră cu ea? Ştie că sunt
aci? îmi răspunde cu buza de sus în piele scurtă, firesc, ca şi cum ar
mînca: - Şi dacă ştie? - Cum: şi dacă ştie? - I-am spus că e
un coleg de la teatru cu care repet... şi că tu acum citeşti pînă mă
întorc. Ce vrei să fie? E stupid, dar în definitiv poate să fie şi aşa.
- Da... dar atunci închide uşa repede. Într-o miercuri seara venisem pentru masa de seară,
căci luni, miercuri şi vineri luam seara masa la părinți; cînd am văzut din birou,
pe fereastră, în lumina felinarului,oprindu-se la poartă Steyrul, lung şi înalt, ca un şlep vechi, cu cioc, ultimul în
Bucureşti, cred, al lui Nae Gheorghidiu, şi el apoi a urcat cele cîteva trepte, greoi
şi cu obrajii căzuți sub fălcile strînse, cu hainele cu pulpane aşa de lungi, că-1
făceau pitic. Cînd era necăjit, şi era cazul, părea mult mai bătrîn. Era afară zloată
şi fulguia. S-a oprit obosit în vestibul unde i-a ieşit înainte tata, şi a rămas
pe gînduri, cu paltonul pe el, îndelung. Tîrziu, ca din senin: „Tu nu ştii ce
scriu gazetele?..." Şi cum tata, în vestă, după vechiul lui obicei, era nedumerit, i-a întins
un ziar independent de seară, cu o notă pe care o găseşti la colecție, căutînd
numărul gazetei, nu mai ştiu care dintre cele trei, dar data da, căci era aproape
de Sfîntul Dumitru, cred 19 sau 20 octombrie. Țin minte data, pentru că alte întîmplări,
mult mai personale, din lunile acestea mi-au rămas limpede în minte şi îmi servesc ca
puncte de reper. ¹ Îşi sprijinea bărbia în ambii pumni, pe marginea fotoliului. - Nu-ți
miroase? - Pe cine bănuieşti?... Vreo încercare a gazetei de a stoarce bani. - Nota
e dinafară... E probabil să fie dată de cineva din partid... Ascultă, Lumînărarule, dacă apar
articolele astea o să transpirăm mult, cu tot frigul de afară... - Să întrebăm la
gazetă? - De prisos... Nu e pornită din redacție, iar ei nu dau amănunte. Au
discutat îndelung, şi eu i-am lăsat foarte necăjiți, căci aveam treabă în camera mea, ca
să caut nişte cărți de mecanică vechi. El a mîncat la noi, iar a doua
zi tata era tare mulțumit... Nu ştiu ce au făcut, dar era încîntat, căci gazeta
de seară într-adevăr n-a mai publicat nici unul din articolele promise „pe mîine". Nu ştiu
însă ce cap au făcut amîndoi, unde se vor fi găsit, cînd au citit, în
după-amiaza aceea, gazeta lor proprie. Eu am trecut pe la 5 după-amiază pe acasă, ca
să aduc mamei nişte cumpărături, şi i-am găsit pe amîndoi plimbîndu-se prin birou de parcă
aveau nevralgie. în pagina ultimă a Veacului, un articol tipărit cu litere negre şi dese
denunța „scandalul nemaipomenit al furniturilor de cărbuni pentru Calea Ferată". Un subtitlu pe trei coloane
sporea în tărie: „Statul jefuit cu un miliard anual". Gheorghidiu avea din cînd în cînd
cîte un surîs strepezit, de parcă ar fi mîncat aguridă... - Ce-i de făcut?... Şi
a ridicat receptorul, căci sunase, cu gîndul aiurea. A răspuns ca în treacăt, în locul
lui, tata: „Da... Tănase Vasiles-cu... da eu..." Tata întreba, cu privirea nedumerită, cine e? iar
eu îl priveam surprins... „Alo... Alo... Cine-i acolo?..." iar după un minut de ascultare, cu
fălcile căzute ca la un copoi, de culoarea tîrîtelor, sec: „Du-te- n (şi aşa mai
departe...), înțelegi? du-te-n..." Şi întorcîndu-se către noi: Unul care ne felicită pentru „admirabila campanie din
Veacul în chestia combustibilului de la Calea Ferată." ¹ Iată după colecția ziarului nota: „D.
Periețeanu a făcut marele act de curaj de a atrage atenția că adevăratul dezastru de
la C.F.R. fşi are obîrşia fn combustibilul cu care sunt aprovizionate C.F.R. Cu venirea d-lui
Nicu Teodorescu la Direcția Generală a C.F.R. s-a instalat la această direcție o concepție cu
totul diametral opusă. Căile noastre sunt furnizate de întreprinderile particulare cu o cantitate de 250
de vagoane de cărbuni anual. Deocamdată, şi din primul moment ținem să se ştie, nu
avem nici o obiecție de făcut fn privința sprijinului, întregului sprijin la care are drept
industria minieră. De existența acestei industrii, recunoaştem fără înconjur că sunt legate mari interese de