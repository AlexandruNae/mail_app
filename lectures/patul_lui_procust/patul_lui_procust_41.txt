
şi aranjamentele lui Nae. De asemenea, Mateevici mai ataca, tot fără semnătură, evident, căci gira
Ladima, pe toți conducătorii tineretului. Erau loviți cu cîinoşie, urmăriți personal, unii cu adevărat desființați
... Veacul seamăna teroare, mai ales – ceea ce m-a surprins mult – în partidul
liberal ... La club, la consfătuiri, Nae Gheorghidiu era acum temut şi ascultat ... Mai
ales că tat obținuse din partea lui Ladima făgăduiala că nu va ataca personal familia
Brătianu (pretexta o îndatorire sentimentală din vremea războiului ) şi nici partidul însuşi (care făcuse
Unirea etc.). Căci aceste atacuri, se ştia, erau singurele pe care nu le iertau niciodată
Brătienii.² Succesul cel mai neaşteptat a fost poate cel de ordin material ... Veacul atingea,
după nouă luni, tirajul excepțional de 14 mii de exemplare. Presupunînd că aveau să se
încaseze toți banii, era limpede că foaia, nu numai că nu era o sarcină, dar
aducea oarecare cîştig, mic, ce-i drept. De altfel, era făcut şi cu o cruntă economie.
Faptul că Ladima era absolut invulnerabil – şi se făcuse investigații la tribunalul din oraşul
lui de naştere, detectivii îi urmăriseră tot firul trecutului, îi scrutaseră viața – făcea posibilă
orice campanie. De el nu se putea agăța nimeni ... Nu i se putea riposta
cu violență personală, penibilă aproape, cu care ataca el. Nae Gheorghidiu, miercurea seara, cînd mînca
la noi acasă, surîdea cu fălcile rase şi căzute, de copoi bătrîn: „Să ştii că-l
fac om pe ăsta ... Îmi place ... Unede naiba l-ai găsit, Lumînărarule ? Uite,
îți dau cuvîntul meu că-l fac om.” Cînd Nae Gheorghidiu spunea: „Îl fac om”, punea
în asta un fel de religiozitate înduioşată, sinceră, ceva care venea dintr-un trecut îndelungat, că
mă întrebam la urma urmelor, impresionat: „Oare Ladima nu e într-adevăr om ?” ³ ¹
Cred că pot să confirm, şi din proprie experiență, în viața noastră gazetărească, această impresie
că – împotriva aşteptărilor – nimeni nu e mai speriat şi nu-şi pierde capul mai
uşor, cînd e la rîndul lui atacat personal, în viața lui proprie, decît un „temut
pamfletar” Oamenii aceştia sunt în situația acelor chirurgi care opresc hemoragiile organelor rupte în accident,
desfac vintrele oamenilor, dar devin palizi şi se zăpăcesc cînd întîmplător se înțeapă la deget
şi văd sîngele propriu apărînd în picături roşii. ² E de prisos să mai atragem
luarea-aminte că tot romanul acesta e o ficțiune pură. Chiar unele întîmplări, aci anonime, sunt
născute prin sugestii dint-altele care s-au întîmplat aivea, dimpotrivă, toate numele autentice, citate negru pe
alb, fie ale autorului, fie dintre cele cunoscute, corespund unor momente strict imaginare. Acest „dosar
de existență”, se înțelege de la sine, este închipuit tot şi numai unele necesități de
convențional pe care le impune tiparul ne-au făcut să-i dăm o formă care poate să
înşele. ³ Tînărul Fred Vasilescu, fiul unui industriaş de mai bine de o sută de
ori milionar, nu ştie, pare-se, sensul perfect conturat şi fără echivoc al acestui cuvînt în
româneşte, el care la 22 de ani era ataşat le legația din Londra (probabil că
îşi închipuia că pe baza meritelor proprii), ca să fie apoi mutat la Geneva, în
timp ce atîți dintre camarazii săi, cu aceeaşi vechime şi cu plus de examene, făceau
oficiul de copişti în Palatul lui Sturza. Prin urmare, nu ştie că românii se împart
în două clase distincte: oameni şi ceilalți. Un om e cel care are existență civilă,
adică îşi poate valorifica şi supravalorifica orice merit, căci i se face credit prin simpla
prezență, pe cînd ceilalți nici nu sunt încercați. El participă din privilegiul unei foarte restrînse
categorii. (Sunt vreo cîteva mii de oameni în România, la 18 milioane de locuitori) Dintre
oameni se recrutează miniştri de profesie, deputați din oficiu, personalul legațiilor din străinătate, membrii tuturorcelor cîteva mii de consilii de administrație, plătiți cu tantieme care exchivalează titlurile de nobleță,
voiajorii speciali în străinătate, sau, scoborînd să zicem, între alții, directorul Teatrului Național, directorul Institutului
de radio (cum credeți că se recrutează altfel?) şi, mai jos, tot soiul de directori
şi intendenți de muzee şi instituții publice, care acordă locuință, luminat, încălzit etc. Fred Vasilescu,
care fusese pe front, numai pentru că întîmplător voise el anume asta, nu s-a întrebat
deloc după ce criterii s- au recrutat atît de numeroşi ofițeri tineri, ai tuturor cartierelor
generale? S-a ținut oare vreun concurs pentru şefii de popotă? Dar pentru celelalte servicii au
fost luați din tren la întîmplare? înainte de Revoluția Franceză, privilegiul era favoarea regală: titlu,
deci avere (mai totdeauna), dar acum formula e mai simplă: avere, deci titlu, adică privilegiu,
fn războiul pentru-ntregire, soldatul pur şi simplu (adică provenit din locuitor) avea dreptul şi mai
ales datoria să meargă zi de zi în linia întîia de tranşee şi de foc,
pe cînd soldatul-om avea dreptul şi datoria (neînscrise, e drept, în Constituție, dar fixate printr-un
ordin al Ministerului de Război) să cumpere un automobil şi să rămînă „ataşat", pe lîngă
el, la cartier, la Iaşi, Bîrlad, Bacău, Roman, Botoşani, sau Oneşti etc. E adevărat că
ordinul publicat în ziare, în mod cinstit, nu fixa nominal pe cei care aveau acest
drept şi această datorie, dar de vreme ce numai „oamenii" aveau bani să cumpere un
automobil, chiar dacă sumele proveneau prin fraudă, e de la sine înțeles că restul locuitorilor
erau excluşi. Un om are dreptul să fie unde e, chiar dacă altul aduce meritul
şi soluția. Recent, un ministru nu a invitat oare, de pe banca ministerială, mărturisind că
n-are soluții, pe cei care au soluții pentru remedierea crizei, să vie să i le
dea, ca să le aplice el, fiindcă el niciodată n-a făcut presupunerea că dacă n-are
soluții, n-are dreptul să stea în locul acela, căci el se ştia pe sine om?
Gheorghidiu avea deci perfectă dreptate şi ştia bine ce spune: Ladima nu era un om.
El nu putea fi numit, de pildă, membru în nici un consiliu de administrație, aşa
cum sunt numiți şi încasează jetoane oameni care n-ar putea să scrie exact titlul mai
complicat şi mai nuanțat al vreunei instituții, în consiliul căreia figurează. El nu putea fi
numit nici director de bibliotecă la vreun Senat, nici la vreun muzeu, nici ataşat de
presă, ca atîtea zeci, în cine ştie ce capitală străină. Nici Eminescu, de pildă, n-a
fost om. N-a putut fi făcut mai mult decît revizor şcolar (şi deşi a fost
un excelent revizor, n-a putut rămîne nici acolo). Cu toate că a gîndit, a formulat
şi a impus doctrina partidului conservator, el n-a fost niciodată deputat, nefiind, cum am spus,
om. Toată lumea îl compătimeşte înțelegător pe omul care din pricina vreunei neşanse nu poate
„să trăiască după rangul lui", dar Ladima poate să crape într-o mansardă oarecare, în luna
iulie, căci toți ceilalți oameni vor găsi asta aproape firesc. Bănuiesc că, pentru început, acceptîndu-l
în calitate de paj într-ale „omeniei", Gheorghidiu i-ar fi găsit lui Ladima două-trei sinecure, mai
tîrziu l-ar fi ales poate, cine ştie, în vreun consiliu de administrație şi, dacă ar
fi dovedit însuşiri şi suficientă domesticitate, poate chiar deputat. P.S. Atragem luarca-aminte că tot ce
e tipărit cu literă mică în josul paginilor, nu e din cuprinsul caietelor lui Fred
Vasilescu, astfel că aceste lungi note, şi cele care vor mai urma, pot fi eventual
sărite la lectură. Pot să spun că în zilele acestea am văzut încă o trăsătură
de caracter a lui Nae Gheorghidiu, care m-a impresionat... Veacul ducea o campanie de ecouri
şi guerilla mai ales împotriva unuia dintre fruntaşii liberali, Anibal Dimescu, cel care trecea drept
unul dintre conducătorii spirituali ai tineretului şi care obținuse remanierea lui Gheorghidiu... Erau mai mult
note de ironie şi compromitere politică, fără vreo accentuare morală, căci Dimescu părea inatacabil mai
serios. Se vede că vreun duşman, probabil chiar din cercul familiei, în sfîrşit cineva care