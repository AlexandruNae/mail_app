
ceva şi despre natura schimbărilor produsă de trecerea timpului. Dar trebuie să pătrundem adînc în
natura fundamentală alucrurilor înainte de a putea spera un răspuns la întrebarea noastră. Iar aceasta nu mai
ține de domeniul astronomiei; dimpotrivă, ancheta aceasta ne duce de-a dreptul în inima fizicii moderne."
Fragmentul de mai jos e scos din celălalt articol împrumutat de Bulgăran, publicat într-o mare
revistă franceză, şi intitulat Evoluția e oare revolută? „Ființele vii sunt departe de a fi
toate capodopere. Cum notase deja Theophraste d'Eresos, sunt în natură multe lucruri rău făcute, sunt
multe note false în pretinsa «simfonie a adaptărilor», care ar fi lumea animată. Se cunosc
animale care se împiedică în ghearele lor prea lungi, altele care pot abia să se
mişte, abia să mănînce, sau abia să se reproducă; în sfîrşit, animale atît de defectuoase
şi de greşit făcute, cît pot să fie, aşa cum sunt ele. Nedințatele şi cetaceele
sunt, spune Guye'not, «colecții de monstruozități»; furnicarul merge greu pe cioatele lui cu gheare. Mezoplodonul
are dinți mediani şi îndoiți înăuntru, care îi închid aproape cu totul gura; Leneşul are
gheare aşa de mari, că nu poate să meargă şi e silit să rămîie agățat
de ramurile arborilor. Iată păsări dăruite cu ciocuri straniu de incomode: Rhyncops, a cărui mandibulă
inferioară întrece cu mult pe cea superioară; Anastomus, cu ciocul deschis, Cataoul, cu ciocul prea
masiv, Avocetta, cu ciocul prea subțire. Iată tritonii Molge, Waltilii şi Tylotriton, ale căror coaste
sunt aşa de ascuțite, că le găuresc pielea. Iată Cetoniile crematoşilide şi clavigeride, pe care
o gură prea astupată le face incapabile să trăiască fără ajutorul furnicilor. Iată fluturi, frigani
şi efemere care n-au trompă. Iată larve de monstrilide lipsite de tub digestiv. Alături de
aceste ființe, care abia trăiesc, iată încă ființe baroce prevăzute cu structuri fanteziste inutile şi
jenante: Rhynchophores, cu gîtul peste măsură de mare, Macrophtalmes, cu ridicole peduncule oculare, Sophonyophore, cu
uimitoare excrescențe frontale, Acanthocines, cu antene nedefinite. În prezența acestor creaturi schiloade, pocite, caricaturale, cum
să nu convii cu ipoteza mutaționistă care face să iasă lumea vie dintr-o serie de
îmtîmplări greu cenzurate de moarte ?"E P I L O G II Povestit de autor De la întîlnirea din dreptul
Cercului Militar, cînd, arătîndu-mi o trecătoare banală şi gîndind la poetul nefericit, Fred Vasilescu simțise
un gol în propria lui existență, nu ne mai întîlnisem. Ades îi telefonam ca să
văd dacă îşi ține făgăduiala dată. Pînă la începutul lui octombrie, nu se decisese să-mi
scrie întîmplarea aceasta, din august, care-l tulburase atît. - Poimîine e 1 octombrie... încep la
1 octombrie. I-am arătat că acesta e pretext de şcolar leneş... Numai şcolarii lăsători, leneşi,
se decid să învețe bine „începînd în ziua întîia a trimestrului", sau îşi fac frumos
temele numai cînd inaugurează caiete „noi". - Poate că e adevărat... Dar mai e şi
altceva... E un reprezentant al unei fabrici engleze de avioane în Bucureşti şi trebuie să
mă ocup de el. La sfîrşitul lunii pleacă... într-adevăr s-a apucat să scrie. Mi-a arătat,
tot la telefon, că „merge greu". Că frazele se fac mai mari decît ar vrea
el, şi-şi încurcă pro-pozițiunile. I-am recomandat procedeul excelent al parantezelor şi, la nevoie, al frazelor
fără sfîrşit. A rîs şi mi-a promis că aşa o să facă. Pe la jumătatea
lunii ne-am întîlnit la curse. Cîştigase un premiu însemnat cu un cal în care pusese
mari speranțe şi era aproape fericit... Venind de la cîntar, după cursă, distrat de bucurie,
m-a luat de braț şi mi-a spus că „trebuie" să ne întîlnim, că vrea să-mi
vorbească... Era oarecare incoherență în tonul lui, din pricină că era aşteptat de un grup
de tinere doamne, şi eu îl țineam în loc. Dar pentru că mi se părea
totuşi că într-adevăr vrea să-mi vorbească, am stăruit. - Cum merge subiectul? Fluid, plutind deasupra
momentului... - Nu ştiu... dacă e bine sau rău... Nu-mi dau seama dacă-ți va fi
de folos, dar de- abia aştept în fiecare zi să mă văd în odaia mea
de lucru,la masa de scris... E o adevărată voluptate... Dimineața nu scriu, numai zbor... Cum
sfîrşesc masa, de la restaurant mă duc de-a dreptul acasă... între 3 şi 9 seara,
căci numai atîta scriu pe zi... nu sunt acasă pentru nimeni... De multă vreme n-am
mai fost atît de mulțumit... Ascultă, „trebuie" să- ți vorbesc... Dă-mi mîine un telefon... Şi
făcînd un gest puțin pripit: Nu cunoşti pe doamna Demetriade?... Hai să te prezint... Am
în|eles că bănuia că îl țiu în loc anume ca să mă prezinte, cum fac
unii vizite riscate în timpul mesei, şi am refuzat, mulțumindu-i. M-a bătut cineva pe umăr
şi ra-am întors. E un fost colaborator al ziarului Le Progris, de cîteva ori deputat,
care m-a apostrofat, amical şi mirat: - Eşti prieten cu Fred Vasilescu?... Destul de surprins
am fost eu de această mirare. - Da... e un prieten foarte agreabil... - Ei,
ce spunea?... Era radios că a luat două sute de mii de lei? M-a luat
de braț, protector şi cordial, şi am pornit spre ghereta albă şi spînzurată a potoului...
Deşi era o zi de toamnă frumoasă, cu albastrul înalt, era lume puțină... Mai mult
obişnuiții, ca să zic aşa... M-a surprins acreala cu care fostul deputat şi secretar general
m-a întrebat despre prietenul meu.- Cred că dacă Fred Vasilescu ar urmări să cîştige., bani... în primul rînd n-ar
ține grajd de cai de curse, nu? Mi-a răspuns cu un ton indiferent şi ironic:
- Crezi? - Cum să nu cred... Un grajd de curse costă şi nu aduce
nimic. Mi-a repetat automat şi poros: - Crezi? - Fără îndoială că da... A început
să-şi însemneze cu creionul în program. - De unde ştii că Fred Vasilescu nu urmăreşte
ceva... cu grajdul lui? - Ambiția puerilă de a figura printre proprietari? E adevărat că
oarecare diferență de vîrstă putea îngădui convorbitorului meu un ton de superioritate, exagera însă în
maniera lui condescendent cordială. - Dragă prietene, Fred Vasilescu ține cu orice preț ca la
patruzeci-cincizeci de ani să devină membru al Jockey-Clubului. Mi s-a părut o glumă dintre cele
mai năzdrăvane din cîte puteam auzi. - Cum? începe cu cai de curse, la douăzeci
şi cinci de ani ca să pregătească o alegere peste un sfert de veac? -
Da, şi nici atunci nu va reuşi. Mi se părea cu adevărat poznaşă afirmația, iar
nedumerirea mea era atît de evidentă, atît de profund sinceră, că fostul deputat s-a tulburat.
-Ascultă, dumneata nu ții de pe acum să fii membru al Academiei?Tot aşa Fred Vasilescu
îşi pregăteşte de pe acum alegerea la Jockey-Club. Îmi venea să rîd. - Trebuie să-ți
spun mai întîi că nici prin cap nu-mi trece să ajung la Academie. Dar în
sfîrşit, Academia e Academie... fie ea şi românească... Dar Jockey-Clubul... romînesc? iartă-mi expresia! Şi încă
să-ți faci un ideal din el? E, orice ai spune, puțin comic. Mai vîrstnicul meu
prieten era foarte iritat acum. - Dumneata ştii că membri ai Academiei au căzut la
alegerea de la Jackey-Club? - N-am ştiut... şi, îngăduie-mi să ți-o spun, nu cred nici
acum Mi-a citat atunci nume care m-au nedumerit şi a trebuit să convin... - Bine,
înțeleg, ați refuzat un scriitor, sunteți oarecum consecvent cu dumneavoastră. Dar Fred Vasilescu e un
monden, ca să zic aşa în sfîrşit, unul din ai dumneavoastră?... Fără să mă privească,
în timp ce ocoleam tribuna spre paddoc, mi-a spus cu o profundă convingere, cu un
accent neaşteptat şi inexplicabil de grav şi de hotărît: - Dragul meu, băiatul Lumînărarului, orice
ar face, nu va fi niciodată membru al Jockey-Clubului..- De altminteri, ce mai vrea? E
imens de bogat, adică tată-său... E tînăr, frumos, are femeile cele mai bine din Bucureşti...
Ce e prea mult strică... Mărturisesc că aşa înțeleg lucrurile, şi oricît de comică mi
se părea ambiția de a fi membru al Jockey-Clubului, conveneam că fostul colaborator al lui
Marghiloman are dreptate. Îşi nota acum călăreții, deşi nu juca, fiindcă era ruinat. - Şi