
cade întîi privirea, sunt strîmți, scoțînd în relief oasele, în loc ca toate cusăturile să
cadă frumos la vale, ei au încheietura trasă într-o parte şi alta, ca şireturile la
ghete. De altfel, însăşi marginea, conturul hainei de-a gata, are cusătura vizibilă, nu e la
vreo doi milimetri mai înăuntru, acoperită... O haină gata e ca şi o haină de
împrumut. E făcută pentru un tip mijlociu, standard... pentru altul decît tine. Pe cînd un
croitor mare e un adevărat artist... El face o singură haină, pentru un singur corp...
Atunci haina capătă galba ei, unică, aşa cum îi e destinația. De cele mai multe
ori, fireşte, el aranjează natura... Nu mult, căci nu i se poate cere imposibilul, dar
cît de cît. Haina lui are cusăturile, de la umeri la subsuoară, aşa, cum să
spun, ca nişte jumătăți oblice de paranteză (nu i-am spus aşa, dar aşa trebuia să-i
spun), la ceafă gulerul nu cască, reverurile se petrec frumos unul peste altul... Haina cade
pe corp, fără să se agate nicăieri, cum învăluie, căzînd, mătasea, rotunjimea unui manechin. Jos
e adunată rotund pe pantalon ca să nu rămîie loc gol sub ea ca sub
o umbrelă. Pantalonii se fac, cu ajutorul cîtorva cute, foarte largi sus, ca să nu
sublinieze, ca un tricou de tenor, partea din față, şi să nu acopere dosul, strîns,
ca nişte cioareci. - Domnule, dar te pricepi... Cînd mi-oi face haine te rog să
vii cu mine ca specialist. Aproape că jubilam că am cîştigat partida. Mă şi vedeam
la croitor cu el. - Dă-mi voie să-ți spun că mai toți prietenii mei mă
roagă, şi nu refuz, să viu cu ei la probe. De ce n-aş face-o şi
pentru dumneata?... oricînd, mîine! Eram convins că mi-am atins scopul şi mi-am împăcat mica mea
manie. Dar parcă necunoscutul i-a apărut plin de pericole. A devenit gînditor. - Lasă, că
mă intimidezi... şi-l speria ideea. Nu ştiu, mi-ar fi făcut plăcere să-l transform pe acest
demodat prieten, într-o singură zi, ca în filmele americane. Să-l fac să-şi tundă mustața, să
puie cămăşi care să nu-i mai stea independente de corp, scrobite, ci cu gulere care
să-i mîngîie gîtul, cravate frumos înnodate, pantofi englezeşti, haine sprintene... Sunt sigur că ar fi
plăcut mult femeilor.Şi fără îndoială că leafa destul de frumoasă pe care o primea acum i-ar fi
permis să cheltuiască două mii de lei, cel mult, pentru îmbrăcăminte. - Va să zică
modă nu e? Ci numai croitor mare? mi-a spus, după ce şi-a răsucit o țigară,
dintr-o tabacheră plată de lemn, fapt pe care îl înțelegeam, căci dovedea pe fumătorul de
gust, care ştie că e mai bun tutunul din cutie, şi după ce a pus-o
cu grijă într-un țigaret special, cu vată înăuntru. - Nu, nici aşa... E modă... însă
priveşte mai curînd stofele. Asta e drept... Țesătura stofelor şi culoarea se schimbă destul de
des. Nu numai din progresul natural al chimiei şi țesăturii, dar şi ca să depărteze
frauda... în general, stofele bune au preț de producție foarte ridicat, din cauza materialului scump
folosit. Din pricina asta, alți fabricanți fără scrupule, din cei ce produc şi vînd în
cantități considerabile, imită stofele şi țesăturile la modă, bune. Totdeauna însă cu o întîrziere de
doi-trei ani, ba şi mai mult, pînă îşi lichidează imensele lor stocuri... Observă vitrinele scumpe,
să vezi că au mai totdeauna alte culori decît vitrinele bazar. Alte cravate, alți ciorapi,
alte cămăşi, alte stofe... A fost la modă, imediat după război, un poplin gălbui destul
de fin. Imediat, după ce au terminat vechile stocuri de zefir, marii fabricanți au produs
depozite întregi de poplin galben, mult mai vulgar însă, făcut cu multă economie, din spirit
de speculă... Atunci, poplinul din material bun, produs cu grijă, a căpătat linii şi vărgi.
Peste trei ani a fost imitat şi acesta... Acum magazinele de lux fac cămăşile de
dejalenă... Peste cîțiva ani vom avea şi dejalenă pentru strada Carol. Dacă eşti atent la
cravate, observi că - la un interval de trei-patru ani - ți se oferă la
colțul străzii o cravată „la fel" cu aceea pe care ai cumpărat-o de la magazinul
de lux, însă de zece ori mai ieftină. La adăpostul culorii şi desenului caută să
te înşele la calitate... De aceea producătorii „scumpi" schimbă imediat. De aci, moda țesăturilor. Era
trecut de miezul nopții. Grigoraş Dinicu trecuse de la bucăți moderne la cîntece sentimentale, languroase...
Unele mese se goleau, imediat curățite de chelnerii „eleganți" ca nişte diplomați. Femeile, toate interesante,
din pricina îmbrăcăminții şi a coafurii care le îngăduia să arate şi să sublinieze ce
au mai frumos, camuflînd restul, mai formau, în boxe ori pe lavița roşie care era
de-a lungul peretelui, sub căderea bogată a luminii, centrul de atenții calde pentru cei de
la masă, sau fermecau strict iluzoriu, în parabole largi, pe cei din restul restaurantului, îl
vedeam limpede pe Ladima amețit de frumusețea lor, dar fără să izbutesc să-1 fac să
simtă, deşi era în realitate o problemă de stil, adică aşa cum înțeleg eu, de
unitate: cît de grotescă, iar în fapt imposibilă (spre sincera mea părere de rău) ar
fi fost alăturarea lui, aşa cum era, de un trup femeiesc, cu grijă şi gust
îmbrăcat, ca o floare studiată. în realitate, el, care era împotriva atragerii atenției, izbutea să
izbească toate privirile, să se izoleze între toți, prin îmbrăcăminte, în acest salon cu oglinzi
multe, prea luminate. Am vrut să-i subliniez asta cu oarecare brutalitate. La masa din fund,
spre galantarul casieriței, era un grup mare de oameni tineri şi alții mai în vîrstă...
între ei era unul, un fel de cazac uriaş, cu barbă albă, scurtă, răzvrătită, cu
plete, şuvițe cărunte lipicioase, cu un chimir lat, care atrăgea toate privirile... Mi s-a părut
că aş putea bate şaua pentru Ladima. - Crezi că domnul acela n-ar fi atras
mult mai puțin atenția, îmbrăcat aşa ca să nu difere de cei din jurul lui?...
Moda uniformizează... e o lecție pentru amorul propriu. I s-a coborît mustața pe colțul gurii
de spaimă, m-a privit cu ochii înfundați în orbite. - Taci... taci... E marele poet
german Dîubler, sărbătorit de redactorii unei reviste literare.Am înghețat, cu sentimentul disperat că am comis una dintre cele mai crunte gafe din
viața mea, şi întîmplarea m-a vindecat definitiv de a mai da asemenea lecții. Şi totuşi
Emilia asta nu are dreptate, căci dacă l-ar fi privit cu cît de puțină sinceră
simpatie, ar fi trebuit şi sigur că ar fi izbutit ca ea să-l facă să-şi
schimbe îmbrăcămintea. Arunc mucul de țigară surîzînd şi examinez, întîi eu, biletul pe hîrtie cu
antetul Veacului. Emy, La regizor nu se găseşte rolul. Trebuie scos din nou. Am rugat
pe domnişoarele dactilografe. Treci după-masă să-l iei. Am reținut pentru revelion o masă de patru
ham la „Enescu” Se mai pot pune la nevoie două scaune... Vreau ca 1928 sa
fie început cu frenezie- Acest 1928 vreau să fie anul vieții mele. George Anul morții
lui... Nici o bănuială... Aş vrea să nu mai recad în mine însumi, dar biletul
acesta singur stîrneşte în mine o goană de forme şi lumini. încerc sa rezist şi
n-am punct de sprijin. Revelionul din 1928... Viața omului acesta mă tîrăşte în vremea care
s-a scurs, cu propria mea viață, cum trage un fluviu apele rîului afluent. Nu vorbisem
cu doamna T. de un an şi jumătate... Amintirea îmi îngreuiază tristețea... Las totul şi
fumez. Gîndul ca venea al doilea revelion pe care nu era să-l facem împreună, mă
umplea de o disperare care pătrundea ca un frig... Trotuarele înguste erau pline de o
lume grăbită, numeroasă de obicei, dar devenită manifestație de stradă în zilele acestea de tîrguieli...
Toți oamenii aceia aveau un rost, aveau un ideal măcar de douăzeci şi patru de
ceasuri, căutau o beție... Pe Cale Victo zăpada se pulverizase, încît se făcuse ca un
soi de tărîțe deşi rămîneau, din cauza pavajului neîndreptat de la război, mici mormane de
gheață stratificate. Parcă din cauza atîtor respirații geru se înmuiasej. Primisem de dimineață telefoane de
la prieteni pentru invitații şi desigur ca peste tot oraşul gînduri se căutau într-o circulație