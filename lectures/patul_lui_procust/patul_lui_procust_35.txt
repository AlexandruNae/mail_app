
mă lăsa nici un minut liberă... Dormeam şi mîneam la el, dar Valeria nu-i spunea
lui Ladima... Veneam numai să mă schimb acasă... El venea însă în fiecare seară şi
juca tabinet, aşteptîndu-mă, cu Valeria. - Şi cum s-a terminat cu Traian? Trăsăturile caligrafice, adică
fruntea senină cilindrică, sprîncenele aduse din condei, ochii mari neadînciți în pleoapele grăsuțe, catifelate, se
strîmbă într-o denunțare: - Intrigile, dragă... Că în teatru e ca un viespar... I-au scris
scrisori... Aş vrea s-o mai întreb, dar e în mine o drojdie de oboseală şi
nemulțumire, cînd îmi amintesc de... Fundația s-a făcut. Nu are venituri de un milion, dar
are, e adevărat, un secretar. Nici o clipă, nici ca o bănuială măcar, nu mi-ar
fi trecut prin cap că am putea oferi unui domn atît de bine postul acesta...
In îmbrăcămintea lui serioasă, de profesor, în tonul academic, cum să-ți spun? cu care vorbea,
superioritatea intelectuală şi de om de lume pe care o manifesta nu ți-ar fi permis
nici o clipă să crezi că unui asemenea om îi poți face ofensa să-i oferi
un post de secretar al unei fundații particulare pe care noi l-am încredințat unui tînăr
student recomandat de un profesor. S-au dat premii, e drept, între altele şi unul de
poezie. Tata a cerut Academiei şi unor scriitori cunoscuți să decearnă „Premiul Sorin Vasilescu" de
30 000 de lei. Trebuie să spun cu sinceritate că auzisem că e un excelent
gazetar, dar n-am ştiut, pînă la sinuciderea lui, că Ladima e şi poet, şi mai
puțin, cum au scris unii atunci, că e un foarte mare poet. Premiul a fost
dat deci altcuiva. - Vrei să trimit să mai aducă țigări? La ce te gîndeşti?
- Da... mai pe urmă... - Chestia cu ce credea el nu s-a făcut, dar
pe urmă a găsit ceva la o revistă, nu ştiu unde... Lucra... era aşa... secretar...
dar nu cîştiga mai nimic. Emy scumpă, Țin foarte mult să te rog un lucru...
Am invitat la masă... mergem într-un loc unde se mănîncă admirabil, e o cîrciumă pe
Buzeşti, „La Nepotu " - trei buni prieteni ai mei... Le-am spus - numai lor,
Emy –pentru că suntem foarte buni prieteni, căci ne vedem în fiecare zi la cafenea,
că va veni şi logodnica mea... Emy, nu-ti închipui ce cald mi separe cuvîntul acesta
şi înflorit, numai cînd îl pronunț: logodnica mea... Aş fi fericit să fiu într-o seară
în mijlocul prietenilor mei buni, cu logodnica mea... (N-am mai spus la altcineva la nimeni
că suntem logodiți, nu te supăra...) Dar cuviința cere să ți-i prezint dinainte. ... Iată-i
de pe acum, în scris. Unul, Bulgăran, este un mare savant, Emilia... Fireşte, nu e
profesor universitar... pentru că numai diplomele contează în țara asta... Are o teorie extraordinară asupra
atomilor... pe care o va scrie şi o va traduce în franțuzeşte. A făcut descoperiri
literare care au revoluționat istoria literaturii noastre... Cibînoiu a fost cancelar la Externe... n-a înaintat
pentru că ştii ce înseamnă să înaintezi la Externe; să fii din lumea lor şisă perii toată viața... Acum vreo cincisprezece ani, Cibănoiu a pus semnul mirării într-un ordin
al secretarului general, care credea că St.-Louis e un oraş din Franța şi numise un
consul acolo... E un mare teozof Emy, ai să-l cunoşti... Colaborează la o mulțime de
reviste teozofice franceze şi germane... Are o bibliotecă imensă... Penciulescu, cel care întregeşte trinitatea, e,
fără îndoială, cel mai deştept om din țara romînească... Ripostele lui sunt celebre... Ras, negricios,
cu o față de consul roman blazat, e de o cultură care sperie şi pe
profesorii universitari. N-a primit niciodată o catedră, a socotit nedemn de el asta... A preferat
să fie suplinitor la un liceu particular, decît să se preteze la compromisuri. Un profesor
universitar care îşi pusese ochii pe el, de cînd era student, şi-a dat catedra şi
fata după altul, cînd a văzut că Penciulescu face... mofturi. Ai să-i cunoşti, Emy, şi
ai să vezi ce țipi interesanți sunt. Prin urmare, dragă, trec mîine să te iau
pe la 81I% nu? G.D.L. Se întoarce, şi acum încă deziluzionată, schimbă picioarele... se întinde,
voinică, a plictiseală. - Am fost... Vai ce seară... Erau nişte rable, de parcă eram
în spital... Unu n-avea dinți şi făcea spirite... altul făcea pe curtezanu. Ce prieteni şi-a
găsit el!... Am stat numai pînă la 11, că mi s-a părut o prostie să
pierd noaptea cu o adunătură ca asta. Biletul ăsta (de la mine din mînă) l-am
găsit de dimineața, vîrît pe sub uşă, e iscălit de ei trei. Păcat, Emy, că
n-ai stat... Prietenii mei te găsesc foarte bine... Le-ai plăcut enorm... Noi acum am încheiat...
dimineața... Ei mi-au spus să trec să-ți las pe sub uşă biletul acesta pe care
iscălesc cu toții. Cu cele mai dulci sărutări de mîini, G. Gedem nu ştie ce
comoară are. Bulgăran... Nici ducele de Sagan n-a prezentat o aşa frumusețe la un supeu
prietenilor lui... Cibănoiu. Dacă aveai de gînd să pleci aşa de repede, de ce ai
mai venit? Penciulescu. Cam în vremea asta, plecam pe cîte două-trei zile din Bucureşti cu
Traian... că încă nu rupsesem cu el. Avea inspecții şi mergeam şi eu... Stăteam la
hotel, pînă venea el, pe urmă ieşeam împreună la masă la restaurant. La Giurgiu... La
Buzău... O dată am fost şi la Roman... Ladima era foarte enervat şi devenise bănuitor.¹
Caută țigări pe noptieră şi nu găseşte. ¹ Cam în vremea aceasta Ladima m-a rugat
să-l aştept la plecarea de la o şedință a comitetului S.S.R., ca să mergem împreună.
Abia după ce ne-am despărțit de Perpessicius, cu care plecam de obicei, în dreptul hotelului
„Athenee Palace" - era fn anul cînd se adăogau trei etaje hotelului.„Splendid" şi circulam numai
pe partea cealaltă - Ladima, care mă conducea pe nesimțite spre oraş, m-a întrebat, întîi
cu un aer indiferent, detaşat, cum am petrecut la un „ceai" dat de una dintre
tinerele angajate ale Teatrului Național, dacă m-am amuzat bine, ce lume a mai fost şi,
tîrziu apoi şi cu ocoluri, dacă s-a flirtat, cum mergeau simpatiile, pînă la ce oră
din noapte am stat (căci am înțeles că, după cîte ştie el, s-a stat pînă
la 9 seara). Bănuiam unde vrea să ajungă, şi-a ajuns foarte tîrziu, cu un surîs
galben şi exagerat de vioi. - E adevărat că a fost acolo şi un tînăr
inginer... Traian Justiniu? Un bun prieten al meu... Îmi dădeam seama cît de mult ține
să afle, şi fnțelegeam, fn aceeaşi clipă, că nu pot să nu fac parte din
acea cumplită coaliție care se formează de la sine fmpotriva unui bărbat fnşelat... Laşitate, simplă
dorință de a-ți simplifica existenta, teama să nu pari poltron, un sentiment de vulgar orgoliu
că eşti în clipa aceea deasupra, nu ştiu ce, m-a fmpiedicat să-i spun ceea ce
ştiam, lui Ladima. Poate şi gîndul că l-aş face să sufere - şi toți disprețuim la alții suferința din dragoste, o credem
neserioasă şi găsim că ni se cere prea mult ca să ne „amestecăm fn asta"
- m-a făcut, cred, să nu-i spun că Justiniu a stat tot timpul cu Emilia,
care i-a făcut şi scene de gelozie, că toată lumea fi consideră fmpreună, că acest
ceai s-a sfîrşit la nouă, dar a continuat cu o masă la „Roata lumii", prelungită
şi ea, că fn zorii zilei Justiniu ne-a condus pe toți acasă cu maşina, rămînînd
cu Emilia, care probabil a dormit la el. - Nu mai sunt țigări? Acum o
scrisoare fără titlu, dezordonată, fără scrisul acela culcat şi mare, ci aproape drept şi mai
mic. Aseară treceam, pe lîngă un grup, în fața teatrului. Unul dintre actorii tineri povestea
ceva şi toți rîdeau... Cînd m-am apropiat, toți au tăcut şi păreau jenați... L-am luat
pe Ion Sîrbul deoparte şi, după cîtva timp, necăjit, enervat, sîcîit, mi-a spus, îndurerat: „G'edem,
eşti un dobitoc fără pereche... Nițescu povestea ce i-a făcut Traian Emiliei, pentru că a
prins-o în cabină la un teatru particular cu un coasociat director... A văzut-o mergînd cu
el la teatru, la o oră cînd nu puteau fi nici măcar repetiții... A urmărit-o,
a intrat în teatru şi de la uşa cabinei a ascultat şi a înțeles totul.
Pe urmă?... Gedem, eşti un dobitoc fără pereche... cu tot geniul tău... La revedere... Nu
te mai apropia de grupurile care rîd cu hohote... Nu uita să depui cărți de