
De acolo iau pachetul, cînd se duce, rugată de mine, să-i spuie Valeriei să se
îmbrace. Îl vîr apoi în buzunarul de la spate al pantalonilor, singurul care poate fi
mascat.E P I L O G I Am căutat a doua zi toate ziarele şi
revistele din săptămîna morții lui Ladima.: Nu mi-era greu, căci faptul intra chiar în colecțiile
din anul acesta Gîndul acesta singur şi îmi da o tristețe grea ca un doliu.
Peste sinucidere însăşi se trecea cu oarecare discreție. Ziarele de tiraj păstrau un adevărat echivoc
în privința aceasta, căci nu aminteau decît „moartea unui poet. Era ca un soi de
ciudată pudoare, sau ca o întîmplare nenorocita in familie, care nu trebuie comentată. Altfel, aceste
articolaşe-necroloage erau surprinzător de elogioase, contrastînd cu ostentația cu care era trecut sub tăcere în
viață. Dar era un fel de laudă gratuita ca şi cînd cuvintele ar fi fost
tocite de sens şi trebuiau umflate: „G.D. Ladima, un strălucit talent”, sau: „a fost unul
dintre cei mai lăudați (?) poeți de azi". Una vorbea chiar de „o mare pierdere
pentru literatura romînească". Era în toate acestea un soi de publicitate indiferentă în ceea ce
priveşte însuşi obiectul, dar binevoitoare şi amabilă, fiind vorba despre un confrate. Revistele mai mici
aveau mai mult accent. Una din ele m-a oprit îndelung şi mi-a umezit ochii: „Unul
dintre cei mai mari poeți ai tipului ... hrănit cu oțet, fiere şi dezgust de
contemporani, a dus tăcut țeava rece pe inima caldă şi stupidă şi a domolit-o sfărîmînd-o.
Noapte bună, poet smintit şi cumsecade." Ceea ce unora li s-ar putea părea de o
grotescă absurditate, anume, un om ca Ladima să se sinucidă din pricina unei femei atît
de vulgare ca Emilia, mie mi se părea destul de explicabil. N-aş putea spune cum...
Din capete de experiență proprie, din cercetarea cu oarecare atenție a reportajelor de gazetă, din
ceea ce ştiu din jurul meu, am ajuns la convingerea că numai femeile vulgare provoacă
„drame din amor", sinucideri sau crime. Neîndoios că din pricina femeilor superioare se suferă mult
mai mult, mult mai adînc şi sub forme care țin de un desființător sadism psihologic.
Dar cînd auzi despre vreo sinucidere sau crimă, aproape totdeauna constați uimirea celor ce au
cunoscut pe eroină: Cum, pentru asta? Dar nu e nici măcar frumoasă, e vulgară, are
o inteligență de vînzătoare de mărunțişuri, aprigă la cîştig. Tocmai de aceea, din cîte femei
despre care se spune că sunt bine în Bucureşti -cel puțin aşa ştiu - nici
una nu a dus la sinucidere vreun bărbat. Toate dramele din toți anii, de cînd
sunt atent la lume, sunt din mahalaua sufletească... Cel mai adesea femeile sunt foste prostituate,
aventuriere de birjă cu un cal. Adevărul e că suferința din pricina unei femei, de
inteligentă superioară, delicată, sensibilă, oricît de capricioasă, e ca o boală lungă, cu remiteri trecătoare,
cu anumite voluptăți în suferință, cu o adîncire în sine şi cu o iluminare a
lumii exterioare nebănuite pînă atunci. Acele boale despre care un scriitor (pe care l-am citit
undeva) spunea că dezvoltă inteligența. Dar dacă suferința din pricina unei femei „bine" seamănă cu
tuberculoza, suferința din pricina unei femei vulgare are ceva din usturimea şi exasperarea unei furunculoze,
a unei boale ruşinoase. E insuportabilă... Unii bărbați aflați în condiții neprielnice, „pierzînd începutul" şi
nevoiți să „marşeze" apoi, din lipsă de puncte de control, alții, lipsiți de atenție critică
(nu sunt prea mulți şi nici dramele prea numeroase), cad victime unor asemenea iubite de
roman mahalagesc. (Trebuie să punem în paranteză cazul foarte numeros al sinuciderilor femeieşti din dragoste,
în cele mai numeroase împrejurări e vorba de complicații, ca sarcina, „nenorocirea" sau părăsirea după
fugă, fără nici un adăpost material, care deşi sunt consecințe ale iubirii, nu înseamnă totuşi
că moartea a fost aleasă numai fiindcăsinucigaşa nu putea trai fără o anumită persoană, cum e în genere cazul bărbaților, sau
al tinerilor care se sinucid împreună.) O femeie superioară „înțelege" suferința pe care o provoacă,
e inflexibilă în cruzimea ei de refuz cînd crede că aşa trebuie, dar nu o
vulgarizează, nu o trivializează prin scene de teatru bărbieresc... Bineînțeles că de multe ori, vrînd
să aline fără să se angajeze, ea complică totul, adînceşte rana, dar pune în toate
acestea o stranie noblețe pentru care victima îi e încă mai recunoscătoare, căci cunoaşte otrăvuri
noi... Cine rezistă mult unui asemenea regim tot se vindecă însă. O asemenea femeie nu
trimite un bărbat care cerşeşte un surîs, o clipă: „opt şi cu-a brînzei nouă". Obicinuită
să fie iubită, nu se laudă în tramvaie şi nu-l face pe eroul (?) căzut,
să joace public, exasperîndu-i suferința, nu împinge, prin anularea oricărui răgaz de reparație, pe un
om năucit, la gesturi deznădăjduite, exasperate. Focul de revolver de la urmă nu e decît,
în genere, un moment din seria ocărurilor dintre doi amanți vulgari, a lăturilor zvîrlite-n față,
a feselor bătute-n public, a lui „mă-ta şi ta-tu, pricopsitule". Anumite matroane, care au o
singură servitoare, o maltratează în fața musafirilor, ca să arate tuturor că sunt stăpîne... Cine
are mulți servitori în casă nu are nevoie să facă asta... Cine e mult iubită
nu trivializează iubirea, nu îi dă publicitate cu orice preț. Nu mi-a fost greu să
aflu, chiar de a doua zi, cine a fost procurorul de serviciu care a făcut
sumara anchetă asupra sinuciderii lui Ladima. După cîteva cuvinte schimbate, am aflat, de altminteri, că
e şi el tot un poet, care însă, mai prudent decît Ladima, a studiat şi
dreptul. L-am rugat să-mi povestească amănunte şi mai ales ce crede despre cauza acestei sinucideri.
- Îți spun drept... Am rămas trăsnit cînd mi s-a telefonat ştirea... Eu îl socoteam
drept unul dintre cei mai de seamă poeți ai noştri, de la Eminescu încoace, deşi
era aproape necunoscut marelui public. Asta a fost însă totdeauna soarta geniilor. Pe la prînz,
servitoarea - locuia într-o curte lungă de pe 13 Septembrie - văzînd că e uşa
închisă, împotriva obiceiului, căci, spunea ea, nu închidea niciodată, a bătut în geam, a strigat
şi cum asta era a doua zi, a chemat pe proprietăreasă... În sfîrşit, cînd m-am
dus eu, zăcea într-un pat îngust de tablă, cu capul căzut de pe perină pe
umăr. Îşi trăsese un glonte în inimă, lipind țeava . Piept şi înăbuşind cu pătura
zgomotul... Nu s-a putut afla de unde şi-a procurat revolverul... De-abia mai puteam respira... Pe
pereții biroului (îl căutasem pe procuror acasă) erau tot felul de fotografii şi obiecte delicte.
Cadavre fotografiate, în coşuri sau pe podea, aşa cum fuseseră descoperite, asasin pociți rebegiți parcă
unii, fălcoşi, alții priveau cu pasivitate, dintre jandarmi şi polițişti. În cadrul acesta, comentariul morții
lui Ladima devenea insuportabil de adevărat şi real. - Credeți că s-a sinucis din cauza
mizeriei? - Fie că se sinucid sau nu, mizeria e mai totdeauna cauza adevărată a
morții poeților români, domnule Vasilescu. Cam toți evoluează între spital şi ospiciu. Mă apăsa ca
o mînă grea ceva pe inimă. - Domnule procuror, credeți că Ladima s-a sinucis într-adevăr
pentru că nu mîncase de cîteva zile ? Cu capul aplecat într-o parte, ca să
gîndească parcă, probabil un tic, şi-a lărgit gura, puțin amară, cu un accent cricomflex de
mustață tunsă, într-un zîmbet greu. - De foame ? Asta nu … În buzunarul hainei,
în ziua sinuciderii, avea o mie de lei, în două hîrtii de cîte cinci sute.
Nu e însă nevoie ca un om de patruzeci şi ceva de ani să îndure
chiar foamea pentru ca să se spună că totuşi a murit din pricina mizeriei. Domnule
Vasilescu, poetul Ladima s-a sinucis însă din cauza unei femei.Am încremenit, într-o privire întrebătoare. El, fără să se uite la mine, a mai aranjat
puțin tocurile şi tamponul de pe masă şi pe urmă, limpede: - A lăsat pe
masa lui cu cărți o scrisoare adresată unei doamne. - !? - O femeie tînără
şi elegantă, dacă vrei frumoasă, deşi mie nu mi se pare. Aştept mereu. - Pare-se