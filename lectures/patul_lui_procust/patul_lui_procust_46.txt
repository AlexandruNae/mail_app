
niciodată, căci ştiu dezgustul cu care asculta povestindu-i-se astfel de cazuri. Sincer compătimeam şi disprețuiam
pe bărbații care s-ar fi aventurat inconştienți în intimitatea acestei femei, ca pe acei gafeuri
care într-o casă mare nu şi-ar fi dat seama unde sunt şi ar fi fost
ca la ei acasă, cu libertăți comode sub privirile imperceptibil consternate ale celorlalți musafiri. Era
destul, deci, cu toată iritarea mea spontană, să mă gîndesc serios, ca să-mi dau seama
că e peste putință ca între doamna T. şi D. să fie mai mult decît
o strîngere de mînă (şi aceea încă, desigur, greu suportată). Dacă intervenea pentru el atît
de insistent, acum, era desigur din bunătate. Era cu adevărat foarte bună, un soi de
bunătate spontană, din reacție imediată, parcă tot de natură epidermică, din incapacitatea de a suferi
răul sau falsul, căci asta i-ar fi cerut sforțări sistematice, de care nu era în
stare. Acasă am găsit pe tata şi pe Gheorghidiu - era o zi cînd ne
întîlneam la masă - şi cum acesta avea o criză de ficat (din cauza asta
purta cred brîul lui Iov), n-am putut vorbi nimic. Se trîntise în fotoliu şi transpira
rece, cu ochii tulburi, şterşi, cu valuri de zăduf în obraz, mereu căutînd, strîmb, o
poziție mai comodă. Ştiam toți că suferă şi mi se părea, nu ştiu, un soi
de lipsă de respect să fac abstracție de durerea lui şi să-i propun angajarea lui
D. Mai tîrziu n-am mai avut însă nici un prilej să intervin. De altfel şi
tata şi Nae Gheorghidiu erau din ce în ce mai neliniştiți şi mai preocupați de
soarta colaborării cu Ladima... El scria gazeta ca şi cînd ar fi fost a lui
şi nici nu concepea măcar că ar putea să scrie altfel... Negreşit, aceasta aducea cititori,
dar contrazicea prea mult intențiile proprietarilor... Din ce în ce mai mult Veacul devenea un
organ duşmănos industriei şi comerțului, ceea ce în nici un mod nu se potrivea gîndurilor
tatei, sau lui Nae Gheorghidiu... într-o zi acesta ne-a arătat enervat un anunț ironic în
pagina întîia a Veacului, pe două coloane, în chenar, cu litere groase: „Fabricile de gheață
cer sprijinul statului. Gerul excesiv face inutilă gheața artificială, năruind astfel o industrie atît de
necesară apărării naționale. Se cere ca statul să ia asupra sa, cel puțin în timpul
iernii, cumpărarea întregii producții de gheată, altfel fabricile vor fi nevoite să închidă, lăsînd pe
drumuri pe lucrători."Pe urmă, ieşirile împotriva industriei „parazitare" au devenit tot mai numeroase... La început, lui Nae
Gheorghidiu îi era teamă ca această campanie împotriva industriei naționale să nu supere pe şeful
partidului... Ionel Brătianu era însă atît de preocupat de problema regentei şi a menținerii „actului
de la 4 ianuarie" ¹, încît tolera orice divergență, pe orice chestie, era gata să
trateze cu orice partid, subvenționa chiar gazett care atacau pe liberali, cerînd numai atitudine convenabilă
pe această „chestie închisă"... Mai cu seamă în zilele acestea, ale procesului Manoilescu², îngăduia orice,
devenise împăciuitor, părăsind cu totul faimosul sectarism, numai în schimbul admiterii „actului". L-am văzut în
ziua proclamării la Cameră; albise, obrajii i se micşoraseră şi se adînciseră mult, părul dat
peste cap era ca o chică de poet cărunt, ciocul era de asemenea schimbat. Nu
l-aş mai fi recunoscut pe stradă. Şi asta numai în cîteva luni de zile. La
început îi fusese teamă ca, supărat din pricina remanierii, Gheorghidiu să nu se adaoge cumva
la numărul acelora care, politicieni încercați şi abili, ştiau ce înseamnă „o chestie", şi refuzau
să recunoască „de drept" „actul de la 4 ianuarie", căci de fapt îl recunoşteau mai
toți. îi era teamă că Veacul ar fi putut să aibă o atitudine echivocă... Cum,
dimpotrivă, gazeta părea să fie anticarlistă, căci se făcea, vag de tot, e drept, ecoul
ştirilor defavorabile prințului exilat, cu două sau trei zile înainte de serbarea donației Muzeului Simu,
cu o săptămînă deci înainte de moarte, Ionel Brătianu i-a telefonat pe la 2 după-amiază
lui Gheorghidiu, care a primit vestea năucit de uimire şi de fericire, că vrea să-l
viziteze, dacă e acasă... Cînd a sosit, a fost primit de la portița de fier
de Gheorghidiu, iar după ce a luat loc în biroul cu uşile-oglinzi, împărțite în careuri,
şi cu muchii de aur, liniştit ca un stăpîn acasă la el, a spus că
ține să-i aducă personal cordonul Coroanei Romîniei (pe care, după tradiția liberală a remanierilor, i-1
dăduse drept consolare) şi se scuza că nu avusese timp, din cauza împrejurărilor (moartea regelui,
aranjarea practică a regenței etc), să i-1 înmîneze... E de prisos să spun ce speranțe
- împotriva evidenței - a legat Gheorghidiu de acest „gest" al lui Ionel Brătianu. A
crezut că s-a întors iar roata norocului politic. Venirea peste o săptămînă abia la şefie
a lui Vintilă Brătianu, marele pontif al industriei naționale, 1-a făcut să înghețe de teama
vreunei imprudențe. E uşor de înțeles că a avut aproape o sincopă cînd a citit
chiar în ziua aceea, în Veacul, un articol îndîrjit împotriva industriei şi a băncilor „parazitare".
Prăbuşirea Băncii Elino-Romîne de la Galați, urmată de sinuciderea directorului general, ca şi prăbuşirea în
aceeaşi săptămînă a altor bănci, ieşene, se dovediseră un grav simptom de maladie financiară. La
rîndul lor, băncile bucureştene începură să avizeze la măsuri de salvare. ¹ Prin actul de
la 4 ianuarie 1926, Parlamentul a votat fndepărtarea prințului Carol de Hohenzollern de la succesiune
şi recunoaşterea fiului său, Mihai, ca principe moştenitor. ² Mihai Manoilescu (1891 - 1950), economist,
om politic, subsecretar de stat (Finanțe) în guvernul generalului Averescu (30 mart. 1926 - 3
iunie 1927) şi ministru de externe fn guvernul profascist Gigurtu (1940). La întoarcerea de la
Paris, în noaptea de 23 spre 24 octombrie 1927, a fost arestat, autoritățile descoperind asupra
lui 4 scrisori ale prințului Carol către I. I. C. Brătianu (atunci prim-ministru), Iuliu Maniu,
N. Iorga şi Averescu, prin care acesta îşi exprima dorința de a reveni în țară.
Guvernul a hotărît ca Mihai Manoilescu să fie deferit imediat Curții Marțiale, fn favoarea acuzatului,
la proces, s-au pronunțat Averescu, Iorga, Iuliu Maniu şi I. Mihalache. Completul de judecată, dominat
de ofițeri procarlişti, la 14 noiembrie 1927, a decis achitarea lui Manoilescu.Fiecare din ele avea imobilizate, în polițe dubioase, sume mari de foarte multe milioane, împrumutate
de altfel prietenilor politici, pe polițe de complezență, bani dați cu intenția să nu mai
fie achitați vreodată şi care nu erau în realitate decît plata unor servicii pe care
aceştia le făceau, cînd erau la putere, băncilor şi industriilor lor. Acum acestea încercau să
treacă statului, rînd pe rînd, aceste „portofolii dubioase". ¹ Nae Gheorghidiu a telefonat îndată după
apariția ziarului tatălui meu, să vie neîntîrziat la el. I-a cerut să-i spuie limpede lui
Ladima că Veacul nu numai că nu poate lua atitudine împotriva comerțului şi industriei romîneşti,
dar că înțelege să le sprijine călduros în orice împrejurare... Să-i spuie că orice atac
în această privință, cu tot regretul, va însemna o încetare de colaborare, îl ruga însă
pe tata să facă tot posibilul să-l convingă pe Ladima să accepte punctul acesta de
direcție, căci n-ar fi vrut deloc ca el să plece. Cînd s-a spus aceasta, directorul
Veacului a scris o scrisoare de demisie fără să spună o vorbă... Tata a rupt-o
şi l-a invitat seara după masă la noi. N-a venit. ¹ Articolul din Veacul e
într-adevar de o violență surprinzătoare de la titlu: Portofolii putrede ți suflete descompuse, pînă la
afirmația că: „ne aflăm nu numai în fața unui procedeu de un sadic cinism, care
impune astăzi statului jefuit să plătească, tot el, păgubaşul, comisioanele prevaricatorilor în sumă probabil de
miliarde, dar şi a unui act de demență politică, sortit să ducă la ruină statul
actual, prin secătuirea tezaurului şi prin distrugerea oricărui prestigiu de guvernămînt". In felul ei redacția