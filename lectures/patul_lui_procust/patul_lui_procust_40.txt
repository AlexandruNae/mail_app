
aceea care e afară şi nu se poate să nu gîndească, să nu-şi închipuie ce
e înăuntru... Dar... Succesul gazetei, trebuie să recunosc, a întrecut cu totul planurile dintîi. George
Ladima, după ce s-a ocupat cu pasiune de organizarea ei, o scria - căci el
o scria mai toată - cu atîta înfrigurare şi cu un soi de curaj aspru,
neaşteptat, încît izbutise să surprindă atenția şi interesul publicului. O botezase Veacul, şi cînd propusese
numele acesta, Ladima avea o voce gravă şi groasă, cu o drojdie de dispreț, căci
îl transformase în simbol. Nae Gheorghidiu, nu numai că nu apărea în nici un mod
la gazetă, dar nu lua parte nici la reuniunile de seară, după masă, la noi
în biroul cel mare şi întunecat, cu foteluri de piele neagră răbufnită, prea mari, cu
lămpi cu abajur verde, care nu luminau în jos, auriu, decît mescioarele pe care erau
aşezate... Tata era cel care discuta cu ad- ministratorul şi cu Ladima. Dar nici tata
nu apărea nicăieri ca proprietar, numai la tribunal, unde gazeta fusese înscrisă pe numele lui.
Nae Gheorghidiu adusese însă în redacție un fel de prim-redactor, pe care-l impusese anume, cu
indicația că nu trebuie să ştie nimic Ladima... Mărturisesc că nici n-am văzut vreodată atît
devotament, ca la acest gazetar, pentru Nae Gheorghidiu. Discreție, spirit de apărare, umili-tate... El trecea
dimineața pe la patronul lui şi se ducea la redacție, cu articolele uneori scrise gata.
De la început am bănuit însă că va fi greu de colaborat cu Ladima, căruia
nu i se putea spune clar care va fi direcția gazetei. I s-a afirmat numai
că va fi o reacțiune împotriva „conducerii" liberale. El, mi se pare, după cele ce
au urmat, a înțeles că e vorba de o reacțiune împotriva doctrinei liberale, ceea ce
era cu totul greşit, căci şi Nae Gheorghidiu şi tată-meu înțelegeau să facă cel mult
un soi de dezidență în partid. Încă din primele numere, Mateevici (aşa se numea devotatul
lui Nae Gheorghidiu) a pornit un atac împotriva foii pamfletare, în care patronul lui era
tratat de „fleoarță" şi „negustor de cosciuge". Din greşeală, fără să ştie cine a scris
articolul, cel atacat a răspuns cu o notă veninoasă împotriva lui Ladima, personal. Seara, la
noi acasă, acesta tremura de enervare. Era uluit că a putut fi atacat personal şi
se vedea hotărît pe o polemică violentă, ceea ce convenea fireşte lui Gheorghidiu. Timp de
două săptămîni Veacul a dezlănțuit o campanie aproape sălbatică împotriva celui în care toată lumea
vedea un fel de dictator al polemicii romîneşti. Acesta nu numai că atacase pe Gheorghidiu,
pentru „afaceri veroase", dar izbutise să-l facă să treacă drept un imbecil ridicol, deşi înainte
de campaniile acestea, deputatul avea reputația unui om de spirit (nu-şi mai amintea nimeni de
asta). Ziaristul acesta, în aparență violent şi dezordonat, nu era lipsit de o judecată rece,
reținută, ca să zic aşa... Cred că el şi-a dat seama că opinia publică, la
noi, e incapabilă de discernămînt, dar în acelaşi timp şi mult mai sensibilă ca orice
altă opinie publică.. De asta sunt sigur. Din pricina acestei lipse, orice scris produce impresie
profundă şi întotdeauna cel care scrie are absolută dreptate. Ştiu o anecdotă care mi se
pare că s-ar aplica foarte bine opiniei publice romîneşti. Se zice că un sultan a
vrut să judece el însuşi într-un proces. I s-au înfățişat deci părțile şi a început
să vorbească cel cu plîngerea... Uluit, sultanul s-a întorscătre cadiul, care făcea un soi de oficiu de grefier, şi i-a spus, ca omul
care a descoperit America: „Ăsta are dreptate... Să ştii că are dreptate." Dar a vorbit
şi pîrîtul, vreme îndelungată, după cît se pare, căci sultanul s-a aplecat către cadiu din
nou: „Şi ăsta are dreptate!"... Atunci nedumerit, cadiul i-a atras, cu temenele, luarea-aminte că nu
e cu putință ca amîndoi să aibă dreptate... Şi sultanul, uimit de această descoperire, i-a
spus mîn-gîindu-şi cu înțelepciune barba: „Şi tu ai dreptate!..." Oricine „înjură" pe cineva la noi,
în gazetă, „are dreptate" şi tulbură. Se înțelege de la sine că această excesivă sensibilitate
a opiniei publice romîneşti față de orice afirmație însemnează anularea însăşi a oricărei opinii adevărate,
capabile de luptă şi rezistență. Pamfletarul acesta extrem de inteligent a înțeles acest lucru şi
atunci a adoptat ca principiu deliberat: beştelirea crîncenă a celui pe care vrea să-l combată...
Ca urmare a faptului că nu sunt în stare de o opinie reală şi de
discernămînt, romînii sunt poate şi neamul din lume cel mai sensibil la ridicolul exterior. Am
înțeles asta în timpul cît am fost la legația din Londra. Nicăieri nu sunt, cred
eu, mai puțini maniaci, adică în realitate mai puțini oameni cu viața interioară ca la
noi. Aş vrea să fiu limpede, dar cînd nu ştii să scrii poți s-o faci
boacănă; nu vreau să spun că toți maniacii au viața interioară, dar țin să afirm
că, după părerea mea, după cîte am înțeles de pe unde am fost, orice om
cu viața interioară trebuie să-şi organizeze traiul de toate zilele, să şi-l simplifice pe baza
cîtorva deprinderi sistematice, manii, cum le numesc ceilalți, care-l scutesc de atenție exterioară, de explicații
şi de pierdere de timp... dacă nu e încă limpede, poate că am să mai
revin, căci faptul că englejii, francezii, germanii şi nordicii dau cel mai mare număr de
maniaci mi- a dat mult de gîndit cînd eram în'străinătate. Şi cred că e şi
uşor de constatat din istorie că mai toți oamenii mari au avut manii, adică au
avut curajul să treacă puțin drept ridicoli. Un om ridicol e însă un om pierdut
într-o țară incapabilă de discernămînt şi aprofundare. Asta a priceput uluitor de precis pamfletarul acesta
care ridicase, ca să zic aşa, la rangul de principiu, beşteleala... Găsea fel de fel
de calificative oamenilor politici, unele de mare succes, cum a fost, de pildă, acel de
„bezofonul" cu care l-a pricopsit pe un şef de organizație liberală provincial, gros, cu gît
îndesat şi vocea pîrîiată. Pe Nae Gheorghidiu, pe care-l botezase „floarța” (ras de mustăți, cu
obrajii căzuți de primadonă de 60 de ani, se cam potrivea ca înfățişare), „tîrfa”, „negustorul
de coşciuge”, timp de un an în fiecare zi, îl distrusese. Cred că dacă, după
demisia cabinetului Ştirbey, în care Gheorghidiu, aşături de alți trei liberali, reprezentase partidul, Ionel Brătianu
nu l-a mai luat în noul minister din august, e poate şi rezultatul acestei beşteleli
care uluise publicul şi făcuse din cel atacat în fiecare zi, în articole şi note,
o figură populară ridicolă. .. Bietul Gheorghidiu aştepta la noi acasă, în frac, căci trecuse
să iscălească nişte hîrtii, sigur că o să fie chemat să depuie „jurămîntul” şi nu-i
venea să creadă cînd a aflat din ziare lista noului cabinet liberal fără el. A
fost bolnav o săptămîină... Cum am spus, campania dusă împotriva lui nu numai că infiltrase
tineretului liberal convingerea că Gheorghidiu a compromis, prin afaceri veroase prin contracte scandaloase, partidul, denunțîndu-l
în fiecare zi, ca miliardar din furturi şi prevaricator, sau ca asasin al aviatorilor, încît
toți îi cereau capul în partid, ca pe al lui Moțoc; dar îl înfățişase pe
omul acesta, care înainte de război trecea drept un om „şarmant” şi spiritual, drept idiot,
pur şi simplu, chiar puhav, respingător... Am încercat să arăt, şi uneori am izbutit, celor
cu care am discutat, că nu e adevărată legenda afacerilor fabuloase a acestui om ...
Ceea ce n-am izbutit însă niciodată a fost să mai creadă cineva că Nae Gheorghidiu
e inteligent şi spiritual.Şi totuşi, davadă că e inteligent e faptul că şi-a dat seama de cauza răului
şi a găsit leacul. Trei săptămîini după campania cu accent feroce a Veacului, şi numele
lui, nici în vreo aluzie măcar, nu mai exista în gazeta care-l terfelise atîta. ¹
Încălzit, clocotitor, cu un soi de răutate, în expresie, Ladima ataca acum întreaga clasă conducătoare
... În gazetă singur Mateevici publica articole de laudă, şi acelea priveau întotdeauna, fireşte, simpatiile