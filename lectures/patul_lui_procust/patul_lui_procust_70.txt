
avea să vie, în toată existența lumii... Dacă mişcam un braț, dacă îndoiam puțin un
picior, dacă trăgeam din țigară numai, această senzație de bunăvoie adîncă se făcea şi mai
simțită, cum se face mai simțită o voluptate continuă cînd intervin atingeri mini noi.Cînd a deschis, revenind, uşa mascată, trupul ei arăta o nouă frumusețe. Talia şi era
lungă, încît sînii săltați de tot acum, ca nişte nuferi culcați, păreau susținuți sus de
coşul pieptului, dacă nu ai fi avut impresia că îi trag spre umeri muşchii lungi
ascunşi sub piele. Linia plină a coapsei pornea din mijloc, continuînd, din şalele înguste şi
spatele prelungit arcuit, întinsă pînă la genunchi, iar de acolo ocolită nervos pe pulpă, spre
călcîiul mic, cu tendoane clare. Părea puțin zăpăcită de lumină, dar, după ce s-a întors
să caute comutatorul ca să stingă, dîndu-şi seama că e mai aproape patul, a fugit
fricoasă spre mine. Cînd şi-a sucit încă puțin talia ca să caute butonul, am văzut
întro- clipă că, privită din profil, linia întreagă a corpului ei, de la creştet la
călcîi, vie, puțin oblică, făcea în dreptul şalelor un zigzag dulce şi rotund. N-am vorbit
încă multă vreme, iar începutul, după o îndelungată frămîntare interioară, a fost o întrebare a
mea, cu un zîmbet nedumerit de tot, emoționat. - Ascultă, şi iar am privit-o uimit
în ochii albaştri, sfioşi, de ce mi te-ai dat ? M-a fixat şi ea lung
şi nu mi-a răspuns, avea o linişte înduioşată în privire, care mă tulbura. Am venit
peste cuta de cearşaf ccare se formase între noi şi ne despărțea corpurile. O simțeam
şi prin olandă, caldă ca un trup de pasăre. Am zîmbit nedumerit. - Mi se
pare atît de ciudat că mi te-ai dat. Spune-mi, mă iubeşti ? - Nu... -
Atunci ? Din nou m-a învăluit cu privirea, ridicînd pupila spre mine, spre pleoapa ei
de sus. Gura i se mărise într-un zîmbet întristat şi trebuie să spun, deşi am
vorbit despre el adesea, că atunci întîia dată mi-am dat seama de acel romb vag
care-i încadrează neasemănat de frumos gura îndurerată cînd surîde. - Nu ştiu... n-aş putea să-ți
explic. M-a impresionat gestul de a-mi da cheia... A dizolvat totul în mine... - !?
- Trăiesc într-o lume atît de rea... neînțelegătoare. Vocea îi părea înlăcrămată. Şi-a muşcat uşor
buza de jos. - !? - O lume cupidă, frămîntată de bănuieli meschine... Gestul cam
trăznit... aşa cu voie bună... m-a cutremurat... Simțeam că trebuie să-ți răspund cu ce e
mai bun în mine... I-am luat mîna caldă, i-am mîngîiat părul. Mi-a zîmbit copilăros. -
Ceea ce făcuseşi era drăguț, iar lucrurile frumoase sunt puține... dacă le laşi fără răspuns
e păcat... Şi arcuind uşor umerii, întorcînd iar capul, ca o lămurire mică a gestului
ei: Mi-ai cerut asta. Şi-a culcat apoi încet obrazul cu o bucurie tristă pe brațul
dus sub căpătîi. De la o vreme, simt că Emilia mă priveşte cu o linişte
penibilă. Mă examinează cu o curiozitate de muscă plictisită. Dar trebuie să merg spre destinul
gîndurilor mele, pentru că mă duce într-acolo o memorie care scapă oricărui itinerar al rațiunii,
cum viața vegetativă scapă controlului voinței. De altfel, această trăire în trecut, aprig şi voluptuos
dureroasă, tine, fără îndoială, de ordinul vegetativ. N-aş putea să o provoc oricînd vreau şi
nu mă pot sustrage ei orice sforțare aş face.întrebarea Emiliei mi-e penibilă ca o întrerupere dintr-o îmbrățişare prelungită. - Ai dormit? - Nu.
- Erai cu ochii închişi... - Mă gîndeam... Mă gîndeam la bietul Ladima acesta... Ceea
ce calculasem cu grijă să nu mărturisesc mi se pare îngăduit să afirm acum cînd
mint. Pentru întîia dată, încurajată, Emilia are o vorbă afectuoasă pentru el. - Era băiat
bun, săracu... Mă mai necăjea el cîteodată... Dar îi părea grozav de rău... Venea pe
urmă să-şi ceară iertare... Ce puteam să fac?... Mi-era milă de el... Dar... înțelegea şi
el că nu se poate altfel. O privesc uimit... - Crezi că înțelegea ? -
Daa ... mai ales la urmă ... sigur că înțelegea ... Uite ... aşa, cam
o săptămînă după ce m-am făcut bine ... a fost, aci la noi, o scenă
grozavă ... Iar îl apucaseră aiurelile. Ascultă, nu ştiu dacă tu îți aduci aminte ...
Ai venit tu odată la mine. Aşa cam pe la Bunavestire sau pe la Florii...
Nu... nu te-ai urcat sus. A venit singură Gina să-mi spuie să mă îmbrac şi
să viu jos la maşină ca să mergem la masă... - E adevărat ... dar
nu pricep absolut deloc... în ce mod sunt amestecat eu în această întîmplare... - Să
vezi... El era la noi... Abia mă făcusem bine, şi săracul, era foarte bucuros... Adusese
prăjitură şi hotărîsem să stăm împreună cu Valeria, toată seara, toți trei. Vorbea vesel, rîdea,
povestea... Cînd a venit, Gina a văzut situația încurcată şi nu ştia ce să facă.
Mi-a făcut semn şi mi se pare că el a văzut că are să-mi spună
ceva... Am trecut amîndouă în dormitor şi mi-a spus că tu eşti cu maşina jos,
că mergeți la masă şi că ea a venit să mă ia şi pe mine,
că tot n-am mai ieşit de atîta vreme... Drept să-ți spun, mi-a făcut mare plăcere
asta... De o lună şi mai bine nu mai mîncasem în oraş... şi am început
să mă îmbrac numaidecît... Ea a coborît jos, zicea că ai zis că ți-e urît
să aştepți singur în maşină. I-am spus că vin numaidecît, dar să aştepți după colț,
căci mi-era frică să nu vie Ladima... Cînd m-a văzut îmbrăcată... el, care amuțise, m-a
privit galben. - Unde te duci ? - Vorba aia, deşi mă plictisea... i-am spus:
- Fac doi paşi cu Gina pe jos şi mă întorc. - Ce mai e
şi asta ?... Ziceai că rămîi acasă ?... Spune-i Ginei să rămîie şi ea. -
Dacă-ți spun că facem doi paşi şi ne întoarcem... Era foarte abătut şi-şi frîngea mîinile...
Nu ştia ce să spună. Parcă nu mai putea respira. - Ascultă, Emilia, te rog
nu pleca... Rămîi aci, rămîi cu noi astă-seară. Avea şi el hazul lui, ce să-i
faci ? Îmi aranjasem lucrurile în poşetă, îmi căutam mănuşile... Atunci a venit el spre
mine fierbînd: - Te rog să-mi spui cine te aşteaptă jos în maşină ? Cînd
am văzut obrăznicia asta, m-am enervat... Ți-am spus eu: sunt bună, bună cît vrei, dar
cînd văd că cineva se obrăzniceşte... - Asta nu te priveşte pe dumneata... - A
rămas aşa ca năucit. - Cum nu mă priveşte ? - Da de unde pînă
unde, asta ?S-a apropiat de mine, că zău, drept să-ți spun, am crezut că o să mă
lovească. Îi ardeau ochii. - Ascultă, Emilia nu ți-e ruşine să-mi spui asta ? Îmi
venea să-i trîntesc poşeta în cap, dar mi-era milă de el. L-am repezit scurt. -
Te rog să mă slăbeşti şi să nu te amesteci unde nu-ți fierbe oala. Am
crezut că face spumă la gură ... a început să urle la mine, trîntind lucrurile
pe masă. - Eşti o mizerabilă ... Acum înțeleg mai bine ca oricînd. Eşti cu
adevărat ... Dar ce nu m-a făcut: tîrîtură, tîrfă... Eeee ! Eeee ! Cînd am
văzut asta, am crezut că-mi vine damblaua... Cînd m-am uitat o dată la el şi
cînd l-am repezit. - Ia ascultă, domnule Ladima... domnule Ladima... şi Emilia pune pe silaba
dom un accent greu, ca spatele ei, iar repetarea numelui o face cu o ironie
şuierătoare. Unde te trezeşti, domnule ? Dar ce, ai contract cu mine să mă pisezi
atîta ?... Auzi, asta-i bună... Da ce, dumneata ai plătit chiria aci ? Ai numărat
dumneata 30 de mii la Bunavestire ? ... Şi pe urmă i-am arăta tuşa, scurt...
Te rog ieşi afară... A început să urle iar ... bălăbănind mîinile. - De plecat
am să plec... Atîta neruşinare m-a săturat. Înțelegi, m-am săturat... M- am saturat... Mi-² silă...
Mă sufocă dezgustul... Şi încă din prag, urla furios... „Mi-a silă!...” Am coborît repede, fără
să mă sinchisesc dacă mă aşteaptă şi mă urmăreşte... dar nu s-a luat după mine...
A luat-o mergînd furios spre dreapta... A doua zi, pe cine crezi că a văzut
Valeria venind, palid, domolit şi pocăit, ca un cîine cu coada între picioare ? Pe
Ladima !... Ea bună, l-a primit, i-a făcut cafea, şi el a stat pe divan,
fumînd pînă pe la cinci, cînd am venit eu. Ei, ce era să fac ?...
Am stat îmbufnată în dormitor vreo jumătate de oră... pe urmă mi s-a făcut milă
şi ne-am împăcat. Povestea atsa pune între mine şi existență ca un soi de catifea