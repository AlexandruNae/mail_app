
Acum burta cea mică i se lasă uşor spre cearşeaf. Nu trage din țigare. Pun
şi foaia asta pe noptieră... frunzăresc scrisorile din cutia pitită între trupurile noastre, aşa, de
formă, căci le iau tot la rînd. E un bilet scurt, cu creionul. Mi-a părut
rău că nu v-am găsit acasă. Mi-a spus doamna Valeria, sora d-voastră, că ați fost
chemată de profesor acasă, în vederea producției... Am făcut însă o cunoştință prețioasă, în persoana
doamnei Valeria, care e o admirabilă gazdă şi o încîntătoare moldoveancă. Am gustat cel mai
bun şerbet din viața mea... Am rîs... am glumit... Ce bine ar fi fost să
fiți şi d-voastră... „Şerbet făcut de Valeria..." gîndesc eu. Scrisoarea care vine pe hîrtie gălbuie
are rîndurile mai neregulate, pe patru pagini. Scumpă domnişoară şi prietenă, Cît de greşită eşti...
Dar n-am fost deloc supărat... Sau în sfîrşit... dacă vrei... am fost puțin îndurerat... A
fost atît de minunată masa noastră în doi la grădina aceea de pe Ştefan cel
Mare, pe care numai gustul dumitale ales a putut-o descoperi... Toată seara am avut impresia
că sunt amețit de atîta frumos. După filmul cu Jannings, care mie mi-a plăcut foarte
mult, şi el şi Lya de Putti... boschetele acelea de trandafiri mici sunt o invenție
de poet. Să trăiască. Ura... Năşicu... De vreme ce aşa îl cheamă... - Mergeam cîteodată
acolo, cu un avocat... E foarte frumoasă... E aşa cu boschete şi cu lăutari... Nu
e lume multă niciodată. ...Nu mai văd de aseară, în toată viața mea, decît seara
asta de mai, cu boschet de trandafiri de primăvară, cu pui fripți, cu brînză nouă,
cu vin şi lăutari. Poate că ar fi fost mai bine să rămînem acolo... Cu
toate că plimbarea la Sosea, singuri, pe sub teii înfloriți, a fost încă una din
puținele bucurii ale vieții mele îngrozitoare... De altfel, totul a pornit de la mine... Eu
am avut ideea nefericită să propun să luăm înghețată la „Flora". Acesta mi-a fost totdeauna
norocul. Excesul de fericire mă face nerod... Ridică de umerii arcuiți în jos, care după
ceafă sunt legați ocolit, în , grumazul lucios. - Recunoştea singur că spunea prostii cîteodată...
D-ta ai refuzat, recunosc... şi politețea d-tale m-a impresionat si m-a îndîrjit... Dar, de ce
n- aş spune? Mi s-a părut penibil caprin lumea aceea de snobi ai cunoştințe de
care te fereşti... Un copil ca d-ta... în localul acela! Ciudat era că totuşi el
stăruise să meargă acolo... crezînd probabil că o inifiază... Bietul Ladima. Am văzut că asta
te-a indispus... Dar n-am fost supărat... Sau, Doamne, poate că mai bine a fost aşa...
Prețul împăcării a fost un dar dumnezeiesc care răscumpără totul, chiar şi necazurile unui biet
scrib urgisit. Devotatul G.D.L.- L-am sărutat, ce era să fac, nu-i aşa? Cînd veneam pe jos, pe alee,
la întoarcere... Mi s-a părut că e supărat din cauza tipilor de la masă... Căci
nici nu-i cunoşteam măcar... Dar mi s-a părut unul foarte bine şi mă uitam la
el... Ladima era cam amețit, însă a simțit ceva... A cerut să plătească şi am
plecat repede. Totuşi parcă Emilia exagerează... Chiar aşa de pasionat, nu... Scrisorile sunt, aşa, cu
întorsături de scriitor... Are un aer degajat de om care nu prea pune la inimă.
M-aş fi mirat. Sunt probabil scrisori obicinuite pe care ea şi Valeria, din politică, le-au
transformat în amor mare... Pe o hîrtie de un mov aproape alb, tot cu cerneală
violetă: Prietenă scumpă, Te-am aşteptat să vii pînă la 1 ½. Îînțeleg cît de preocupată
eşti şi cît de agitată din cauza producției... Doamna Valeria spunea că de două zile
nu mai mănînci de îngrijorare... Ne-am închipuit că din cauza ploii ăşteia, care n-a încetat
o clipă de azi-dimineață, n-ai mai venit... Noi numai despre producție am vorbit. Dacă ți-aş
spune că numai cînd am dat bacalaureatul am mai fost atît de emoționat, n-ai crede...
Sîmbătă la ora 6 ½ se joacă nu numai cariera d-tale, ci şi norocul meu...
Am dat ieri în gazetă o notă despre d-ta... M-a tulburat dragostea cu care a
tăiat- o d-na Valeria ca s-o păstreze. Sunt atît de fericit să-ți văd numele tipărit...
Tot atît, crede-mă, ca atunci cînd mi-a apărut întîia poezie semnată... Aş vrea să fac
totul pentru d-ta. Am o încredere nemărginită în talentul d-tale şi o teamă vagă că
nu vei fi înțeleasă... E aşa de greu să faci artă adevărată la noi în
țară... Stai mîine liniştită în casă pînă după-amiază... Voi veni şi eu, dar te vom
lăsa să te odihneşti singură în dormitor... Voi juca tabinet cu d-na Valeria... Si vom
străjui lîngă d-ta... Aş vrea să fii aclamată, să fii acoperită de flori... G.D.L. P.S.
Domnul acela mărunt şi bătrîior cu care ți-am făcut cunoştință ieri la Salonul Oficial... -
Începuse să mă poarte pe la expoziții... Spunea că „e neapărată nevoie pentru un artist".
Şi Emilia are pentru pictură, ea care seamănă cu modelele voinice ale moderniştilor fără să
ştie, disprețul unui bucătar pentru prăjituri. Cred chiar că am venit la ea şi mai
viu, nu ştiu cum, şi dintr-un soi de curiozitate provocată de faptul excitant că seamănă
cu nudurile pline, făloase, ale unor pictori pe care un coleg de la Quai d'Orsay
mi le arăta la expozițiile de scandal ale pictorilor noi. Mă gîndesc la Picasso, mai
ales la Favorv. ...m-a întîlnit ieri la cafenea şi mi-a spus surîzînd cu prietenie afectuoasă:
Foarte drăguță prietena d-tale... Mi-au dat lacrimile de bucurie, Emy. (Uite, e stupid să spun,
dar sunt fericit, Emy). Prietena mea... Prietena mea... L-am rugat să dea o notă şi
la ei în gazetă... Mi-a spus s-o scriu singur că o dă el... închipuie-ți cu
ce grabă am scris-o. Diseară (ah, dacă ai şti cum aştept să se facă 9
seara, ca să viu la d-ta!). G.D.L. Emilia mă lămureşte cu oarecare pedanterie, căci a
observat că o ascult cu interes. - Începusem pe vremea aceea cu „unchiul". Nu venea
decît între 5 şi 7, aşa că aveam serile libere şi stăteam cu Ladima, care
venea în fiecare seară după masă... Lua de multe ori bilete de cinematograf de la
gazetă. Sau ieşeam să ne plimbăm în trei cu Valeria pe bulevard prin dreptul Pompierilor.
Asta îi făcea mare plăcere...Vineri, ora 6 Azi … (mai sunt din “azi” şase ore grele, ăsta seară …)
Pe urmă, de la 2 la 8, alte şase mai uşoare (căci vor fi de
somn, dacă voi putea dormi) şi pe urmă toată ziua de mîine, paralizată de emoție
… Pe diseară … G.D.L P.S. – Cu I.N. am vorbit ieri la “Capşa” …
A surîs cu mutra lui de tătar cumsecade şi mi- a promis că va fi
foarte atent … Ce admirabil prieten este acest N. Pe Ştefănescu nu-l cunosc … dar
va vorbi cu el un coleg de redacție … Îmi spui că eşti îngrijorată de
cronica Scenei ? Voi căuta chiar mîine să reiau cunoştința cu criticul ei. De altfel,
voi vorbi şi cu directorul ei, care mi-a cerut colaborarea … Am făcut toate acestea
pentru că mi le-ai cerut tu … Dar crede mai bine în steaua şi talentul
tău … G. Întind mîna obosit, îmi trag piciorul de sub genunchiul greu al Emiliei
aşezat pe coapsa mea şi spun aşa, în glumă : - Dar ăsta a luat-o
în tragic ! căci într-adevăr Ladima se autosugestionează într-un mod întristător. Ea are aerul să-mi
spună : « Nu-ți spuneam ?! -Stai să-ți arăt eu una … şi încearcă să
caute în cutie. Tot indiferent, întinzîndu-mă. -Lasă că o citesc … că am timp ...
tot e cald afară … E plăcut aci la tine … Îmi place şifonierul mult,
de unde ai luat mobile ? E mulțumită de asta şi mă lămureşte cu importanță.
Din scrisori lipseşte ceva … Nu a clar … I-a fost sau nu amantă ?
Îmi vine s-o întreb, dar ştiu că întrebările acestea n-au sens, pentru că adevăril nu
se spune, iar dacă provoci o minciună, se falsifică una dintr-alta, tot ce urmează, ca
un calcul în care s-a greşit la început o cifră. Poate să aflu mai jos,
poate să surprind lenea Emiliei cu vreo mărturisire. Dragă, scumpă Emilia, Bine că s-a terminat
… Eram intoxicat … eram paralizat ieri în întunericul sălii … Cînd a bătut gongul
pentru Casa de lut, cînd s-a făcut întuneric în sală de a rămas numai cortina
tivită pe jos cu lumină… să nu ia foc teatrul … Nu ştiu de ce
ai întîrziat intrarea în scenă … În clipa aceea mi s-a dilatat tot sufletul de