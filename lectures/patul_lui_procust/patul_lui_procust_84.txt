
Spunea că sunt bolnavă... Stăteam cu fața în jos pe divan, plîngînd tot ce nu
putusem plînge pe stradă. Ele au stăruit să intre şi cînd m-au văzut năucită de
durere, au începui şi ele să plîngă din nou. Şi cu o nesfîrşită părere de
rău: Dacă m-ar iubit puțin !... - Crezi că nu te-a iubit? - Nu m-a
iubit... Mă părăsise de doi ani... Mă evita... Mă umilea... - Totuşi testamentul?... Desigur că
nu avea o avere personală prea mare. Oricum... să desprinzi din lumea întreagă pe cineva...
să alegi din tot, o ființă anume. - Averea pe care a Iăsat-o e destul
de marc: un avion, automobilul, caii de curse, un teren mare în apropierea oraşului, pe
care-l cumpărase nu ştiu de ce... Dar asta nu dovedeşte nimic... Era prea bun... avea
remuşcări, ştia cît îl iubesc. Uneori îmi părea şi mie că în ceea ce simțea
el pentru mine e şi altceva decît bunătate şi recunoştință de bărbat iubit fără limită...
încercam să mă conving şi mă loveam ca de o bară de fier... insultată, uneori
bruscată de el... Mai tîrziu renunțasem. Tac îndelung, înțelegînd cît de puțin bănuic cuprinsul caietelor
pe care le-am adus înfăşurate sul... şi sunt ispitit să-mi închipui, printr-o anticipare, frămîntarea şi
uimirea ei cînd le va citi. Îi voi lăsa, desigur, originalul. După un timp, întoarce
comutatorul şi o lumină tare readuce la suprafață din noapte acest studio demodat şi pe
femia de pe potecile neexistenței. S-a întors de la uşă şi s-a aşezat acum într-un
fotoliu jos. Stă cu picioarele unul peste altul, cu talia puțin sucită, căci se reazemă
în cotul drept şi îşi sprijină capul în palmă. Sub rochia neagră de la şold
la genunchi i se lămureşte coapsa tare întinsă. Deşi rochia e ceva mai lungă decît
cele scurte impuse de modă, totuşi abia trece de genunchi, acum cînd stă jos. Picioarele
în ciorapii de mătase fumurii sunt lungi şi de o formă cu totul deosebită. Nu
sunt nici groase, nici subțiri şi nici gradat rotunjite ca nişte popice. Sunt vînjoase şi
parcă din planuri diferite, cu muchiile topite şi nici un moment fixate într-o formă anume.
Jos, la glezna mică şi nesigură, conturul ar putea fi vag şi delicat trapezat, pe
care să-l prinzi între arătător şi degetul mare, cît ai urca în sus trapezul s-ar
lărgi treptatrotunjiindu-şi formele. Parcă în forma lui dintîi, de la jumătate în jos, sculptorul a tăiat
cu lopățica un plan mai lat în afară, unul mai scurt înăuntrul pulpei, un al
treilea şi scurt şi îngust înapoi. Numai în față o linie aleargă lung de la
genunchi la vîrful pantofului, ca un picior de T dictando. Apropiat, aş spune că pulpa
înaltă, caldă, e oferită într-un cornet de muşchi, vag dreptunghiular, uşor sucit, vag paralelipedic, lărgit
sus cu finețe. Dă o impresie de robust şi mlădios ca un picior de sălbăticiune.
Jos, unde, cambrat, e gata să intre în adăpostul pantofului, două vine mari şi incerte,
pe care le vezi cum au pornit din gleznă, trădează prin ciorap un animal de
rasă. Îmi oferă o nouă țigară, pe care o iau îngîndurat. Îmi amintesc apăsător toate
descrierile amantului ei şi stăruitoarea mențiune că e mereu fierbinte. Îmi zîmbeşte, cu acel romb,
pe care l-a identificat el, încadrîndu-i gura îndurerată. Nu numai indiferența şi trupul dar şi
duioasa ei de soră, privirea şi atenția ei, modul în care întinde țigările, pînă şi
melancolia şi bunătatea acestei femei sunt sexuale. „Femeie iubită de toți bărbații.” Nu ştiu de
ce acum simt nevoia să folosesc pluralul de politețe ca să-i încerc sufletul, cum ai
încerca apa adîncă aruncînd în ea o pietricică. - Doamnă, ştiți că în ultimul timp
am fost prieten cu Fred Vasilescu. Din cîte am înțeles – cred că vă iubea
mult ... foarte mult. A ridicat neîncrezător din umeri. - Ştii ... vreodată ? Ai
dumneata impresia asta ? - E pentru mine o certitudine ... - Nu poate să
fie adevărat... Uneori şi mie mi se părea că mă iubeşte... Erau gesturi care trădau
parcă - acesta e cuvîntul adevărat -o iubire pătimaş ascunsă. - Şi cum vă explicați
atunci faptul că vă ocolea? - Dar ce ipoteze n-am făcut? Cît nu mi-am ars
mintea în îndoieli de tot soiul. Nu ştiu ce ar» fi putut să fie... -
!? - M-a chinuit uneori pînă şi bănuiala stupidă, răscolitoare, că într-un accident de automobil
sau avion, vreo rană i-a interzis pentru totdeauna să mai poată fi bărbat. Îmi vine
greu să-i spun: „Te rog, spune-mi sincer, ce-ai fi făcut atunci", dar îmi dau scama,
că, lipsită şi de solemnitate şi de familiaritate, femeia aceasta e totuşi mlădioasă psihologiceşle ca
o panteră gînditoare. - L-ai mai fi iubit atunci?-şi surîd, îmi răspunde fără pic de
şovăială: - Da, îți mărturisesc că m-am gîndit de multe ori... Ei bine, l-aş fi
iubit şi atunci... Oricum... Dacă ar fi privii cu admirație altă femeie, aş fi suferit
şi atunci. Iubirea mea era asia şi mai era şi altceva, cu neputință de înțeles.
Sufletul omenesc este alcătuit în afară de instincte şi dintr-o funcție creatoare de iluzii, despre
care nu poți să ştii cînd devin autosugestii, şi orice sinceritate trebuie suspectată numai cu
măsură. Îmi aduc aminte şi îmi fîlfîie în gînd, ca un refren amintitor, pasaje din
conferința citată a lui sir Jeans: „Universul ne înspăimîntă prin imensitatea nesocotită a depărtărilor lui,
prin lungimea de neconceput a perspectivelor de timp, care reduc țoală istoria omenirii la durata
unei clipiri din ochi, prin extrema noastră singurătate, prin neînsemnălatca materială a locuinței noastre în
spațiu - a milioana părticică dintr-un bob de nisip, printre loate boabele de nisip ale
tuturor țărmurilor din lume. Dar mai presus de loate ni se pare universul îngrozitor, pentru
că pare indiferent față de orice fel de viată, la felcu a noastră. Emoție, ambiție şi succes, artă şi religie, toate par deopotrivă de străine
planului lui. ...Pentru aceste motive mi se pare imposibil ca universul să fi putut fi
conceput la origine cu intenția de a produce viața..." Femeia aceasta tînără, din care radiază
pătrunzătoare unde nervoase, de parcă c învăluită într-o aură a sexualității, va mai fi răsturnată
pe pal, picioarele acestea, cine şlie, desfăcute, se vor mai frînge de voluptate, iar mîini
bărbăteşti vor mai tresări de căldura acestor coapse care dau fiori fluizi, poate tocmai pentru
că simți că firul viu al gîndirii acestei femei trece şi prin rădăcina lor gingaşă.
Negreşit, țoale acestea sunt posibile numai pentru că „atomul de carbon are şase electroni, unul
mai mult decît cel de bor, şi unul mai puțin decît cel de azot". Ceea
ce e poate mai greu de explicat e cum electronul acela, al şaselea, se poate
gîndi pe el însuşi şi iubirea lui. Căci aceasta e voluptatea, conştiința voluptății înseşi. Mă
ridic şi mă duc pe scaunul din colț, pe care am pus sulul caietelor. Alături
e un aparat de radio ca o colivie ermetică. Îmi spune cu vocea scăzută, bănuind
că vreau să umblu la el: - Nu merge... l-am sfărîmat. - !? - Eram
în timpul mesei şi din cutia aceasta am aflat vestea morții lui. O frază spusă
răspicat şi indiferent culeasă parcă din văzduh. De atunci niciodată nu l-aş mai putea asculta.
Îi aduc caietele şi mă priveşte nedumerită. - Doamnă, pentru un roman al meu, Fred
Vasileseu mi-a scris cîteva amintiri din viața lui... Cred că vă vor interesa. A devenit
albă ca varul. Nu mai poate respira. - Țoale caietele astea... întregi ? - Da.
Le-am pus pe colțul mesei şi m-am aşezat pe scaun. Le-a luat cu mîinile crispate
şi întrebările mele nu o mai găseau. - Pînă cînd mai rămîneți în Bucureşti ?
- Nu ştiu, foarte puțin... - Dintre prieteni ați mai întîlnit pe cineva ? -
Nu... - Acum vreo două săptămîni m-a întîlnit doamna Demetriade şi m-a întrebat dacă v-am
văzut... Spunea că vrea... S-a ridicat fremătînd în interior, cu mîinile chinuite, cu privirea mistuită
de nerăbdare. - Te rog, fii bun... lasă-mă cu caietele acestea. Şi-i tremura mîna pe
ele. De trei ani n-am vorbit cu el... M-am ridicat, şi în prag mi-a strîns
recunoscătoare mîna în mîna ei fierbinte. Cred că nici n-a închis bine uşa şi s-a