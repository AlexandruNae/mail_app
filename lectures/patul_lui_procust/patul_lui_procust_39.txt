
o circulație în mine ca o descongestionare. A desluşi, a trăi în trecut e ca
o voluptate, fie şi dureroasă, pe care nu pot s-o întrerup, cum creşterea nici unei
voluptăți nu poate fi întreruptă prin propria voință. A doua zi am mers cu Ladima
la noi acasă (îi spusesem să vie bine pregătit, arătîndu-i ce reducere avea de gînd
să facă tata) şi a fost o discuție de trei ceasuri. - Domnule Vasilescu, spunea
Ladima, gesticulînd aşezat, cu amîndouă coatele pe masă, cu un zîmbet binevoitor, e cu neputință
să scoatem gazeta cu suma asta. Uite aci oferta tipografiei: 60 mii de lei un
număr în patru pagini, pe săptămînă, socotit un sfert de pagină reclamă, 10 mii de
foi tiraj. Şi, ca în paranteză: 5 mii e zațul şi tipul, 5 mii hîrtia.
Aci nu încape nici o reducere. (Totuşi tata a obținut cu 50 de mii de
lei pe săptămînă, la tipografia unui fost ajutor de primar liberal.) Local, în centru, mai
ieftin de 200 de mii de lei pe an nu se poate găsi... Nu-i aşa
?... Deci 16 mii pe lună. Lumină, apă, încălzit 3.000 pe lună, servitorul 3.000... adică
22 de mii pe lună... Şi a rămas, ca la un sfîrşit de demonstrație, cu
umerii aduşi în față, cu palmele desfăcute în lături, cu buza de jos răsfrîntă. Convins.
- De ce un local de 200 de mii de lei pe an? Ladima, încurcat,
dar cu superioritate, a ridicat brațele: - Un birou pentru dumneavoastră... - Nici eu, nici
Fred, nimeni nu va călca pe la ziar... Nici nu se va şti că am
vreun amestec în această chestiune... una directorul, una redactorii, alta administrația... Mai departe... şi, înfundat
în fotoliu, fără să privească, sprijinind cu mîna, de prisos, ochelarii negri, tata aştepta, oarecum
agresiv. Ladima şi-a răsucit mustața, a consultat notele. - 3 mii cheltuieli de administrație şi
expediție, de număr. Bătrînul a ridicat capul, cu ochii pe jumătate închişi a nedumerire.- Asta? Ladima a înşirat profesoral: - Timbre, sfoară, transport, telefon, hîrtie de împachetat... -
Pune 1.500... de număr... 26 de numere... Şi se îngîna după obiceiul lui, ca să
aibă timp de gîndit: ă-ă-ă-... da, 15.000... ă-ă-ă... zi 40.000. Ladima ridica din umeri exasperat,
cu mustața blondă bătăioasă... Şi pe urmă sec: - 6.000 Rador... Telegramele din străinătate... -
N-avem nevoie... apărem la două după masă, le tăiem din gazetele de dimineață. Spun drept
că mă enerva spiritul de speculă al tatei. - 300 de mii lefurile în administrație
şi redacție. - Adică? Şi tata şi-a ridicat ochelarii care-i căzuseră pe nas, cu o
mînă, ca să privească mai drept, mai pătrunzător. ¹ - Un administrator, 20 de mii.
Tata a sărit din fotoliu, a trîntit brațul în cămaşă, cu manşeta burlan pe masă
(că era cald de tot). - 20 de mii pe lună? Ladima a scăzut tonul
şi a luat o manieră domoală de tratative diplomatice. - Domnule Vasilescu, administratorul e tot
atît de important la o gazetă cît şi directorul. El răspîndeşte gazeta. - Îți dau
eu un om priceput cu 12 mii pe lună... Cred că tata vrea să „dea
omul" ca să aibă şi pe cineva de încredere la administrație. - O dactilografă, 6.000.
- Ca să scrie articolele? - Nu, adresele abonaților, corespondența administrației, întors aşa, cum sta,
a întrebat mirat: - Adresele abonaților nu se tipăresc? - La început, pînă se fixează,
se scriu numai la maşină. Tata a mîrîit, şi-a ciupit mustața tunsă... -«Hîm! Hîm! -
Cinci mii de lei un expeditor. - Asta ce e? - Expediază prin poştă gazeta,
o dă în Bucureşti vînzătorilor. - Asta nu poate s-o facă administratorul ?... sau servitorul
?... - Nu, aceia au altceva de făcut... In redacție: trei redactori a cîte 20
de mii pe lună... 60 de mii... doi a cîte... - Mă rog, întîi pune
un director cu 20 de mii pe lună... Doi redactori, unul cu 10 mii şi
altul cu 8 mii pe lună. Lui Ladima nu-i venea să creadă: ¹ Cînd fl
cunoscusem personal pe Tănase Vasilescu, mă surprinsese că poartă ochelarii fumurii şi seara chiar. Mi-a
explicat un prieten că aceşti ochelari erau la el o mască, fn afară de faptul
că îl ajutau să escamoteze drama neştiinței lui de carte, fmpiedicau pe cel cu care
discuta să-i citească intențiile în privire, fn schimb el putea examina fn voie pe cel
din față. fi punea de aceea, cînd trata afaceri, chiar seara, fn ceea ce priveşte
socoteala, e de reținut că de atunci pînă acum cifrele au scăzut într-o proporție de
20-25%.- Domnule Vasilescu, dar e peste putință să găseşti redactori cu 8 mii de lei
pe lună. - Cum nu? Lasă... Cunosc eu gazetari care pentru 8 mii de lei
pe lună îți scriu o gazetă întreagă... că mor, săracii, de foame... Ladima s-a sculat
din fotelul negru de la birou, unde semăna cu Marcel Prévost, luminat de lampa cu
abajur verde... - Domnule Vasilescu, aşa nu se poate face gazeta. Şi tata a simțit
că a mers prea departe. - Domnule, de ce-ți trebuie atîția redactori? - Îmi trebuie
în fiecare zi: un articol de fond, un articol în mijloc, un articol coloana 6
- 7 în margine, un foileton... Unul dintre acestea îl voi scrie eu, celelalte trei,
alți trei redactori... Vom face rotație la fiecare dintre categorii. Mai sunt necesari doi redactori,
pentru cursive şi pagina literară, că trebuie s-o punem, cîțiva cronicari, trei reporteri, un secretar
de redacție, un ajutor, doi corectori... E un minimum de personal la gazetă... Cum vezi,
în total 166 de mii pe lună... Tata a zîmbit aproape cu duioşie, ca unui
bolnav. - Ță... ță... ță... Asta nu se poate, domnule Ladima... nu se poate... Reporterii,
n-ai nevoie de ei, tai din alte gazete. Ladima a sărit în sus, cu mustața
indignată, şi ceea ce mă uluieşte azi, cînd ştiu din scrisorile Emiliei ce lipsuri ducea,
e îndîrjirea şi hotărîrea cu care dicta sutele de mii. - Dar atunci vom apărea
cu material trezit, cunoscut din ziarele de dimineață. - Îl mai aranjați dumneavoastră... în afară
de dumneata, doi redactori şi un secretar de redacție ajunge... Patru inşi pot scrie foarte
bine o gazetă. Amicul meu a făcut ochii verzi mari cît prunele, obrajii poroşi i
s-au contractat: - Dar secretarul de redacție... nu scrie la nici o gazetă din lume.
El numai adună materialul, îl pune în ordine, paginează... - De ce să nu scrie?
Va scrie... Rezultatul a fost că Ladima a plecat acasă... declarînd că în condițiile acestea
el nu poate să-şi „ia răspunderea". L-am căutat cu maşina... am trimis şoferul sus să-1
cheme, căci îl luasem dinadins (şi pe urmă l-am trimis acasă pe jos). Am fost
la Şosea şi i-am explicat ce greşeală ar face să refuze. Ştiu că tata e
în stare să discute, cu şanse de succes, orice i se prezintă, chiar chestiuni pe
care nu le cunoaşte, căci aplică principii permanente de conducere în afaceri. La fel a
cîştigat şi acum, căci Ladima a cedat, şi bugetul a fost fixat la 336 de
mii (adică mai puțin chiar decît fixase tata însuşi, în cea dintîi hotărîre a lui)
plus o sumă de 100 de mii pentru „lansare". Localul a fost găsit pe strada
Matei Millo, la etajul al doilea... Nu ştiu cum era, că n-am fost niciodată... Uşa
se deschide fără nici un avertisment, şi apare din nou Emilia, care se îndreaptă spre
şifonier. Tresar enervat: - Dragă, închide, te rog, uşa bine... - Dar nu e nimeni...
Dacă-ți spun... e o verişoară a noastră, croitoreasă, care a venit să-mi probeze rochia. Trebuie
să-i aduc nişte garnitură. - Şi-adineauri, ce a fost zgomotul acela? - Care zgomot... N-a
fost nici un zgomot. - O bubuitură, nu ştiu ce-a fost. Cu fața mirat caligrafiată:
- A! a căzut un ghiveci cu flori, cînd s-a întors Cleo în jurul meu,
să prindă cu ace. De ce n-ai dormit?...- Dragă n-am nevoie să dorm, mă simt bine şi aşa... Mai fumez... Dar închide
repede uşa. Caută, întoarsă, în sertarul de jos şi cum stă aşa, cu bucile pline
aşezate pe călcîie, şoldurile şi coapsele imperiale, care întind chimonoul lipit ca o piele, desfăcute,
i s-au dilatat enorm. E un maximum de Emilia, e propria ei statuie. - Vin
numaidecît, nu te supăra... Mai avem puțin. E o situație imposibilă. Deşi m-am acoperit cu
cuvertura pînă la gît, mă simt gol, penibil de stînjenit pentru mine, pentru ele, pentru