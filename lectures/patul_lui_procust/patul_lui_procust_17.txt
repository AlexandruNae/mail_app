
care a pus-o îi e udă de apă, la mijlocul corpului... Se apropie de urechea
mea, e caldă şi hotărîtă, dar tot fără simțul realității, fără ocol, ca în teatru
cînd joacă. - Nu mai vrei? Nu pot spune: nu; ar fi o brutalitate, nu
prea dureroasă pentru ea, dar pentru felul meu de a fi obicinuit... A început să
se dea unui calcul vulgar de excitare metodică, îmi gîdilă sfîrcul cît o boabă de
linte al pieptului, şi nu simte că ori de la cine ar veni - şi
mai ales de la ea -mi-e dezagreabilă această mîngîiere. Nu i-o spun însă, ea de
asemeni nu simte, nu pricepe, şi repetarea acestei neplăceri mă face să-mi simt toată pielea
corpului, din picioare pînă la rădăcina părului, străină de această femeie greoaie de lîngă mine.
Ca să creeze un fel de alibi, sau mai curînd ca să devieze într-o justificare
cel puțin tăcerea mea, Emilia ia de pe mescioara de lîngă căpătîi două țigări, din
care una mi-opotriveşte mie între buze, deşi abia aruncai țigarea, iar alta o aprinde pentru ea... Acum
cel puțin tac pentru că fumez, deci demnitatea Emiliei e relativ împăcată. Țigarea e plăcută,
în căldura după-amiezii mă simt încă bine, gol şi lungit în patul foarte comod, care
se bucură de atenția deosebită a stăpînei casei, ca o sculă profesională, deşi cearşafurile străine
mă enervează. E larg, conjugal, cu tăblii gălbui, imitație de palisandru. Trebuie să-i spun ceva
plăcut femeii de lîngă mine... Examinez puțin odaia... În dreptul patului e un şifonier mare,
tot gălbui, cu oglindă. De-a lungul marginii din stînga, între cadru şi oglindă, cîteva fotografii:
o actriță prietenă, deasupra un actor de cinematograf, a treia e un domn cu mustăți
gen sergent-major, scrie pe ea cîteva rînduri, de dedicație, greu de descifrat de aci. Ultima,
sepia, e o femeie, pe care nu o pot recunoaşte din cauză că nu-i văd
decît jumătatea de sus a capului, restul e acoperit ca şi jumătatea oglinzii de tăblia
gălbuie a patului... Îmi ridic ochii spre abajurul din colț, suspendat pe un picior mare
aproape cît o umbrelă de soare. E de mătase galbenă, pictată, şi seara, cînd e
aprinsă, lumina trebuie să cadă într-o difuziune conică, pe o parte din cameră şi pe
covor, dînd musafirilor culcați ai Emiliei impresia unui interior poetic. Mint dintr-o inexplicabilă perversitate (nu-
cumva e acea ieşire din personalitate pusă în contul vițiului meu care zăpăceşte totul, şi
nu cumva sunt şi eu tot atît de incapabil ca şi Emilia, în felul ei,
de a găsi unitatea de simțire salvatoare?). - Foarte elegant abajur... Trebuie să fie o
frumusețe, seara, cînd se aprinde becul şi se văd picturile de pe el. Deşi era
un paravan în genul unei mode perimate, Emilia fu foarte mulțumită că am găsit ceva
care să-mi placă în casa ei. O privesc cu indiferența degajată cu care priveşti de
sus o omidă mişcîndu-se pe potecă. Un reflex, numai din simpla constatare a situației, mă
îndeamnă să-i mai spun ceva agreabil şi gratuit de stupid: - Ia uite cîte cărți
ai... Le-ai citit pe toate? Şi mă întind peste largul patului pînă la noptiera gălbuie
de la căpătîi, care formează garnitură cu patul: Jertfa de Rădulescu-Niger în ediția „Biblioteca pentru
toți". Emilia e mereu satisfăcută că mă interesează lucruri din dormitorul ei şi mă lămureşte
cu o importanță neglijentă: „Jertfa o citeşte Valeria, eu am citit-o..." Cobor pînă la etajera
cu cărți şi, uitînd că sunt gol, din pricină că femeia de lîngă mine mi
se pare atît de puțin femeie, caut să descifrez broşurile care stau strîmb, într-o rînă,
din cauză că nu sunt destule ca să umple rafturile. Două feerii, desigur, de la
clasă: Trandafirii roşii ¹ şi însir-te mărgărite ², două volume din Anna Karenina, în traducere
de domnul Brateş... Un roman moldovenesc, din biblioteca „Minerva", Farmecul iubirii, versuri de Orthansa Constantinescu,
Ce este monismul? de dr. Leon, Producția petroliferă în anii 1922 - 1923, Romînii la
Mărăseşti de Gh. Ştefănescu... şi încă altele la fel. Anna Karenina ajunsă pînă în dormitorul
Emiliei... Privesc din nou din pat, acum cu o melancolie uscată, neangajată cu nimic, volumul
fără copertă, numai cu pagina de față, îndoită la colțuri, de parcă ar fi uscată
de singurătate. - Ti-a plăcut? ¹ Poemul dramatic a lui Zaharia Bîesan (1878 – 1948
) ² Feeria lui Victor Eftimiu ( 1889 - 1972 )Emilia stă rezemază într-un cot, cu sînii întinzîndu-i cămaşa, ca nişte punguțe albe în care
ai turnat apă; are, grav, o grimasă: - Are sfîrşitul trist, nu-mi plac cărțile care
se sfîrşesc rău... Cînd luasem cărțile, smulsesem şi fotografia tipului brun cu mustăți războinice din
marginea oglinzii, ca să citesc dedicația... Cu cerneală violetă, pe partea mai albă, dedicația are
patru rînduri cursive, aproape caligrafice, dar repede scris, şi relativ mare: „Drăgălaşei domnişoare Emilia Răchitaru,
în semn de simpatie din partea mea, V. Constantinescu". Toate majusculele dunt bogate în curbe
şi ochiuri ca la dictando, iar parafa e atît de abil întortocheată, încît îți face
impresia că autorului i-a fost frică să nu i se imite iscălitura pe o fotografie
dedicată. Privesc fotografia, o fixez şi pe ea. Stă alături într-o rînă, voinică şi cu
piciorul dedesubt îndoit în aşa fel, încît nu-l mai încape cămaşa care s-a ridicat întinsă
deasupra lui, cam pînă în dreptul unde vine de obicei prins ciorapul de jartiere, împins
spre mine, genunchiul apare gol, formînd cu piciorul de deasupra lui, lungit, descoperit şi el
de sub cămaşă, dar mai puțin, un culcuş triunghiular de carne bogată, albă şi molatecă.
Solicitată de privirea mea, Emilia îmi dă lămuriri cu grija cu care ar face o
prezentare: „E logodnicul meu". Sunt într-o clipă năpădit de un sentiment uitat, care mă pătrunde
tot, ca o erupție pe întreaga piele... îmi amintesc de cînd cu confrații mei liceeni
frecventam bordelurile cele mai mizere, aşa cum numai înfr-o capitală orientală pot fi murdare şi
mizere nişte bordeie. Căsuțe mici cu porți de lemn întredeschise, prin fața cărora treceam de
cîte cinci şase ori, pînă cînd mă decideam să intru, ca să nu fiu văzut,
nu de vreun cunoscut, dar nici măcar de trecătorii necunoscuți şi indiferenți... În casele astea
nu atingeam nici un obiect căci toate îmi dădeau aceeaşi impresie pe care de copil
o aveam, cînd mi se spunea despre carnea de cal că e spurcată... Îmbrăcat, şi
femeia de asemenea îmbrăcată în capot, ritualul amorului venal se reducea la gesturile şi vorbele
strict necesare. Ei bine, adeseori întîlneam în aceste odăi cărți poştale ilustrate şi fotografii, pe
care multă vreme le-am crezut aşa, adunate de pe stradă, răpite destinatarilor, numai ca să
împodobească odaia femeii, dîndu-i iluzia vieții de familie. Dar într-o zi am descoperit că aceste
ilustrate erau adresate chiar femeilor la care veneam, cuprinzînd date autentice de familie: „Să trăieşti
şi să-ți dea Dumnezeu sănătate şi ție, şi lui Costică", sau agramat şi insistent: „Salutări
de la Galați, ceai făcut cu ceam vorbit...; despre haine nu spune nimic... eu cum
iau concediu viu acolo, vezi trimiteți vorbă Marii". Era o lume care nu numai că
nu intra stînjenită pe poartă, ci şi scria, avea legături de viață normală cu aceste
femei şi aceste camere; atîția, nu numai că nu căutau să distrugă orice urmă că
au trecut pe acolo, dar se recunoşteau prieteni sau rude în scris. Aveam impresia că
descopăr un tărîm nou al simțirii. Fotografia cu dedicație a logodnicului îmi amintea de toată
această lume, cu femei care, dacă, extrem de rar ziua, treceau în trăsuri şi le
cunoşteai, nu numai că nu le salutai, fireşte, dar le priveai străin, de parcă ar
fi fost deținute plimbate sub escortă la tribunal. - Şi unde e acum logodnicul tău?
Ați rupt cumva?... Emilia e extrem de sigură de ea, încît uitînd că e în
cămaşă udă, are o privire orgolioasă. - E acum detaşat în Ardeal, la o administrație
financiară... dar ne scriem foarte des. Tresar, căci aud că a intrat cineva alături în
sufragerie, însă numai mi s-a părut. O privesc pe femeia de lîngă mine şi mă