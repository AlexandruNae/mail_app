
care împiedică orice contact şi control. Îmi aminteşte organic de toate indigestiile pe care le-am
avut. Atît de multe fapte care sunt totuşi în clipa noastră nu le putem bănui
în viață, la doi paşi de noi... Din cauza mea, Ladima s-a răsucit în el.
Şi nici o fibră n-a tresărit singură în mine. Emy dragă, Îmi ceri să răspund
eu pentru tine la întrebările puse de tînărul gazetar... Lasă atunci pe mîine, Emy, Emy,
sunt îngrozitor de obosit. Imt că se macină ceva în mine. Steaua vînătorilor asta nu
ar fi o greutate, deşi eu o scriu aproape toată, căci şi articolele pe care
le primesc de afară trebuie să le refac în întregime... tot eu o corectez, eu
o paginez... Trebuie să răspund şi la corespondența pe care o trimit cititorii... Şi pe
ce drumuri de viață şi de moarte e gîndul meu cînd tai un di ca
să pun un de... Sunt obosit... Am şi acasă plictiseli... Nu ştiu dacă am să
rămîn, pentru că atît cît îmi dau ei nu scot nici chiria şi o cafea
cu lapte pe zi... Aş vrea să introduc o cronică dramatică, deşi e o revistă
de specialitate, Emy, dar nu ştiu dacă o să-mi dea teatrele bilete. în orice caz,
la nevoie, cumpăr şi tot mă duc... Vreau să continui neapărat ceea ce am început
la Veacul... îmi spui că ai primit cu poşta tăieturi din gazeta cu ecouri, în
care sunt înjurat... nu e nimic... nimic, Emy... Nu ştiu dacă tu cunoşti un vers
din Rimbaud, care nu-mi mai iese din cap de vreo două luni încoace: Des serpentes
gtants divoris par depunaises. Cu astfel de „oameni" lupta e zadarnică...Anecdota din gazeta lor despre răutatea mea e o stupiditate... Nu cred că sunt aşa
cum mă văd ei... Dimpotrivă, simt uneori că e în mine o imensă doză de
bunătate inutilă... O bunătate cu care nimeni nu are ce face... O bunătate care se
trece ca un fruct necules. O bunătate care se resoarbe, descompusă, ca o otravă. Cu
bine, Emy, draga mea. G. P.S. -Am trecut ieri pe la cizmar să văd dacă
pantofii sunt gata... Trec mîine să ți-i aduc. Înțeleg, intens, ca un şurub răsucit în
gîndul meu, că va trebui, cu orice preț, să iau aceste scrisori, care nu trebuie
să mai slujească, pentru nimeni în viitor, drept afrodiziac. Mă întreb însă dacă nu va
fi nevoie, pentru ca să cîştig încrederea Emiliei şi să-i pot cere scrisorile, să mă
culc (ca să întrebuințez barbarismul şi eufemismul acesta) cu ea din nou. Dar numai gîndul
acesta şi mă , descurajează... Niciodată n-am avut-o de două ori pe Emilia... O dată
da, căci vin amețit de pe drum de imaginea care mă obsedează şi, oricît de
mediocră, întîia ei îmbrățişare nu mă dezmeticeşte decît aproape de urmă. Dar a doua oară
nu, căci încep să mi se năzare toate lipsurile ei, şi nimic nu vine să-mi
contrabalanseze sugestiile de dezgust care urmează. Ceea ce mă surprinde însă e constatarea că nu
corpul Emiliei mă împiedică s-o am încă o dată, ci capul. în anume sens, corpul
ei nu e lipsit de frumusețe. Aşa cum stă pe spate acum, cu mîinile sub
cap, cu un picior îndoit, iar cu celălalt, dinspre mine, întins, nu pot spune că
e urîtă. Nici un moment carnea nu atîrnă pe ea, căci e tînără. Sînii s-au
înmuiat, dar fără să-şi piardă conturul. Şi-au lărgit numai puțin baza... Pîntecele nu coboară brusc,
cînd se termină coastele, căci are coşul pieptului lat, ci rămîne aşa între coaste şi
încheieturile scurte abia aparente, ale coapselor, ca un vas plin cu cîteva ocoluri de gutuie,
însă şi care se suge puțin în dreapta şi în stînga. Ochiul mic, închis al
buricului e subliniat de o cută uşoară, dintr-o parte întra-alta, ca un arc de paranteză
culcată ce se topeşte uşor spre şolduri. Ceea ce are îndeosebi plastic e pernița de
carne triunghiulară, care precede cei cîțva cărlionți de mătase blondă ai feminității ei. Acolo, încă,
are o frumusețe proaspătă de blondă grasă... E sigur că acolo e, în felul ei,
mai frumoasă decît doamna T., care este acoperită cu un puf arămiu excesiv. Toate ar
fi cum ar fi, dacă n-ar avea capul pe care-l are. Rotund, cu frunte limpede
de orice cută, cu nasul frumos, îndreptat în jos, cu arcadele geometrice arcuite spre tîmple.
Orbitele ei sunt fără adîncime. Ochii mari, sus, sunt despărțiți, cu o îndoire, de sprîncenele
trase, iar jos obrajii pornesc imediat de sub gene, reducînd la minimum pleoapa. O frumusțe
ideală desenată de un profesor de caligrafie, fără nici un mister, care ține în acelaşi
timp şi de acadea şi de parfum prost. Mă gîndesc iar: cap de pisică de
lemn cu coc la spate. Se spune adesea: femeile nu trebuie să arate prea mult
din corpul lor, căci atunci dispare „misterul atracției”... Ca şi cînd misterul unei femei iar
sta în sexul ei, iar nu în sufletul ei. Unii merg mai departe şi se
întreabă cu îngrijorare, auzind despre progresele nudismului. Cum ? să dispară ceea ce făcea misterul
femeii, îmbrăcămintea ? Atunci dispare şi feminitatea. Dar sunt femei goale ca un măr, care
au mai mult mister decît zeci de femei îmbrăcate pînă sub bărbie. Numai cine n-a
avut numeroase femei în viața lui poate judeca astfel, şi mai ales numai ce care
au avut femei care din primele trei cuvinte s-au isprăvit ca farmec. Astfel ar şti
că sunt femei care fac, după-amiază, din picioarele lor uncolan în jurul gîtului bărbatului, iar seara sunt aceleaşi doamne cărora el le sătură mîna
cu emoție. Dacă ar fi adevărat că pe măsură ce o femeie se dezbracă pierde
din personalitatea ei, ar însemna ca la plajă, de pildă, femeile să fie mai puțin
considerate decît pe stradă, ceea ce e cu totul fals. Chiar cînd e aproape goală
şi leneş lungită în nisipul cald, i se vorbeşte unei femei frumoase cu trup de
şarpe şi ochii limpezi, fără îndoială mai frumoasă decît îmbrăcată cau i s-ar vorbi într-un
salon. De altfel, pe plajă se flirtează întocmai ca într- un salon. Într-o convorbire cu
o femeie interesantă, deci deopotrivă de interesantă şi în costum de baie, ca şi în
costum de stradă, după întîiele clipe de examen, ceea ce trece în paranteză, nu e
cum s-ar crede, psihicul, ci trupul. După cîteva zile mai ales, cînd căldura animală, a
pielii virgine ca să zic aşa a dispărut în plin aer şi în bătaia soarelui,
cînd această epidermă proaspătă şi lîncedă (căreia protecția rufăriei fine îi dă sugestii de culcuş,
păstrînd în ea acea căldură animală, care e ca o respirație vie a feminității) se
îngroaşă şi se înăspreşte puțin, trupul se apropie de ineficacitatea statuară. Şi pe urmă raporturile
sunt cu o abstracție mai mult sau mai puțin totală de el; căci rămîne admirat
de cunoscători ca o nouă îmbrăcăminte parcă. De altfel, Tekirghiolul-Movilă oferă şi o altă experiență,
pe care am făcut-o cu destulă uimire. Aşa-zisele băi reci în lac au despărțăminte pentru
dezbrăcat, deosebite pentru bărbați şi femei... Un gard de uluci, prelungit vreo zece paşi în
apă, deosebeşte cele două imperii ale goliciunii totale. În lac însă, mai ales datorită soților
care caută să-şi regăsească soțiile, despărțirea încetează, deşi nu sunt nici măcar maiouri. Privirile aruncate
spre mal îți oferă viziuni de paradis. Nici un amănunt nu-ti scapă, şi identificările nu
sunt grele. Ei bine, seara dansam cu femeile pe care le văzusem „fără mister", cu
aceleaşi sentimente ca la orice bal. Transpusă la altă scară, viata dintr-o stație de mare
e absolut la fel cu viața corespunzătoare de la oraş: gelozie, prietenie, bucurie, preocupări de
interese, admirație, emoție, pudoare psihologică, dacă mi-e permis să zic aşa. Nudismul nemțesc e camaraderie,
cum camaraderie sunt în genere raporturile lor. Flirt ar fi pentru francezi şi tigănie pentru
țigani, cum e şi cînd sunt îmbrăcați (dar nu mai mult, căci dispare atunci o
parte din obsesia sexuală). Se spune că unii bolşevici, socotind iubirea cu veleități de alegere
şi exclusivitate, drept o prejudecată infiltrată de spiritul burghez, au încercat s-o desființeze printr-o educație
contrară, tratînd amorul ca pe un instinct, asemeni celorlalte, fals împodobit pînă acum cu o
aureolă pasională. A fost redus la stricta lui importanță prin educația neipocrită a sexelor laolaltă,