
pe ea, ca o mantie de căpitan, cu mîna în şold, încruntată. Cînd face paşii
mari şi energici, piciorul dus înainte iese pînă la jumătatea coapsei de sub pulpana de
mătase. Are o plinătate de modelări de gutuie molatecă, şi te miri că baboşii de
mătase cu toc subțire pot suporta atîta autoritate. Nici nu ia notă măcar că m-am
sculat să mă îmbrac... E în exercițiul demnității ei şi nu mai există nimeni pentru
ea. Ba nu, acum mi se adresează de-a dreptul, pasionată, cu un ton de autoritate...
Nu mai are nimic din Emilia veche... S-a încălzit. - Ascultă, dragă, să-ți dau un
sfat... Ascultă-mă pe mine... Uite, să-1 vezi pe om că moare în drum şi să
nu-i faci un bine... Să ştii de la mine: azi e o prostie să ai
inimă bună. Filozofia Emiliei are ceva peremptoriu şi primar, de fasole prost fiartă. - Dar
ce e, dragă, ce s-a întîmplat?... Nu poate să-mi răspundă, clocoteşte încă, plină, ca o
căldare acoperită. - Aaa... Aaa... Pe mine să nu mă scoată cineva din sărite... C-oi
fi eu bună... Că dau şi bucățica de la gură dacă văd că omu e
cumsecade. Da ştii, vorba aia, să nu mă calci pe picioare mult, că te plesnesc...
Auzi colo? Mie mi-e milă de ea, şi ea?... - Dar ce e, dragă, lămureşte-mă
şi pe mine. S-a oprit din plimbare. - Pramatia de vară-mea... Auzi colo... Eu îmi
lucrez rochiile la ea numai de milă, că o ştiu nenorocită, părăsită de bărbatu-său cu
doi copii pe cap... de n-are nenorocita ce să mănînce, că stă tocmai la dracu-n
praznic... Pe Raion... Dacă am nevoie de ea, trebuie să- i scriu cu o săptămînă
înainte ca să primească poştala. - Ei şi? - Că să-i plătesc!... Bine, să-ți plătesc,
cît face socoteala? Că „atît şi atît"... Cum „atît şi atît"? Păi, să vezi, „două
rochii din nou şi două transformări". Care transformări? Că, rochia de casa, una, şi ailaltă
frez. Să-ți plătesc pentru rochia frez, că i-ai pus o garnitură acolo? Ei, ştii că-mi
place?... A început să bîzîie, ba pe urmă a devenit şi obraznică... Că ne batem
joc de munca ei, că se trudeşte de dimineață pînă seara... - Dar cît îi
plăteşti tu pentru o rochie? întreb cu oarecare bănuială. - Cît, necît... vorba e c-o
plătesc cît n-ar merita ea... Că sunt proastă de bună... Uite, recunosc singură că sunt
proastă de bună... Că vezi că unele se laudă... Eu nu mă laud, da aşa
e... Cînd am auzit-o, mi-a sărit muştaru... „Madam... Madam...! Ține-ți morişca, madam, că ți-o aduni
de pe jos... Ee... Cînd mi-oi înfige mîinile în claia dumitale ți-o fac ondulație permanentă..."
Am dat-o pe uşă afară. Sunt îndepărtat ca un astru. ¹ Avram Imbroane (1880 -
1938), cunoscut de Camil Petrescu în perioada cînd politicianul era redactor-şef al ziarului Banatul (1919),
transformat în Banatul romînesc şi scos la Timişoara. Stabilit la Bucureşti, a colaborat cu articole
politice la Epoca, Universul, Adevărul Un timp a fost membru al partidului averescan, după care
s-a înscris în partidul național-liberal şi a fost ales deputat în 1927 şi vicepreşedinte al
Camerei Deputaților (1931) (n. ed.).M-am uitat în curte, dînd colțul perdelei puțin la o parte... Radiația luminii se domolise,
spre apus cerul era roşu-gălbui... Dintr-un soi de culoar au ieşit doi tineri, studenți pare-se,
care probabil aşteptaseră să treacă dogoreala soarelui. O bătrînă încovoiată lua apă de la cişmea,
împroşcînd caldarîmul strîmb al curții... Nici ei, nici ea, fără îndoială, nu se ştiau priviți
în clipa aceea de sus, de după perdea, şi n-aveau în nici un mod reprezentarea
interiorului răvăşit şi goliciunea de aci. - Ce, vrei să pleci? Îşi sprijină corpul de
mine şi îl simt în toate accidentele lui. Brațul pus pe umărul meu, rotunjimea de
fruct a sînului elastic şi robust, patul cald al pîntecului apăsat pe şoldul meu, cu
greutatea voluptuoasă în plus a micului pîntec de grăsime şi pe urmă, lipită de piciorul
meu, coapsa ei caldă. Simt în mine o voință încropită şi străină, o inițiativă de
ciudată independență a şalelor, care contrastează cu liniştea gîndurilor şi intențiilor mele. Memoria a tot
ce e dezagreabil în intimitatea Emiliei mi-a dispărut cu totul. O clipă mi-am spus că,
din pricină că a stat mult în cealaltă cameră, trupul femeii şi-a dobîndit iar personalitatea,
pielea i s-a aerisit, are ceva nou, o nedefinită impresie de început. Nu, poate să
fie şi asta, dar trebuie să fie şi altceva. E o constatare pe care o
fac întîia oară, dar o simt verificată printr-o serie nesfîrşită de experiențe anterioare, deşi niciodată
nu le-am gîndit ca atare, e mai mult ca o concluzie a unor amintiri, de
împrejurări diferite, dar în acelaşi ordin de senzații. Corpul Emiliei e altul din cauza mătăsii.
E de neexplicat ce acuitate dă simțurilor mele pipăitul unui trup tînăr de femeie printr-o
suprafață mobilă de mătase. Dubla alunecare a mîinii care vrea să prindă, întîi pe luciul
artificial şi, în acelaşi timp, pe deasupra trupului însuşi, ridică parcă senzația în mod material
la pătrat. însuşi felul țesutului mătăsii parcă prinde capetele nervilor din palmă şi totodată întăreşte
conturul şi plinătatea formelor feminine. E drept că nu orice mătase, ci un fel intermediar
între crepe de chine-ul prea moale şi atlazul prea păios, aşa cum era chimonoul de
acum al Emiliei (şi cu adaosul că pentru mine îndeosebi mătasea neagră e nesfîrşit mai
tulburătoare decît celelalte). De altminteri cred că e mai uşor de controlat afirmația observînd ce
relief ferm capătă orice picior de femeie, prins în teaca diafana şi mîngîietoare, ideal adaptată,
ca o pielită de lux şi lucioasă a unui ciorap de mătase Cînd înainte treceam
podul palmei peste sfîrcul sînului pielea era lipicioasă şi senzația avea ceva năclăit Cînd acum
prinzandu-italia cu stînga, îi trec podul palmei peste învelişul lui întins de mătase, ii simt
lunecînd din ce în ce mai viu, parcă frecarea si lunecuşul lucios degajează cu adevărat
un vag curent electric Şi totuşi, după cîteva ocoluri mîna se insinuează, cu o'fatalitate ancestrală,
pe sub învelişul mătăsos, căutînd oricum pielea adevărată ca şarpele culcuşul. Brațul îmi alunecă, simțind
totul, pe şanțul suav aî şirei spinării m sus spre grumazul voinic... - Mai rămîn...
Ieşim mai tîrziu la masă, împreună... Dar din nou nu ghiceşte nimic, trupul îi e
fără antene capabile să capteze realitatea clipei... Jos, dintr-o intrare sec dreptunghiulară cafenie de tot,
apare o femeie păios de blondă, cu fața puțin cadaverică ne care nici măcar fardul
nu poate prinde, şi devine de aceea strigător - Uite, vezi pe asta, săraca, e
bolnavă de rinichi, de nu ştiu doctorii ce să-i mai facă... Nimeni nu poate să
spună ce are. Parcă mă deştept dintr-un somn haotic... Parcă se întrerupe circuitul care trecea
prin mine şi prin femeia aceasta, şi recad amorf. S-a sfîrşit Gîndului de adineauri i
se asociau necontenit altele, dublate în acelaşi timp cu anumite estompări, căderi în subconştient, pentru
ca totul să mă poarte către răsturnarea femeii pe pat... Acum totul se asociază în
mine cu sugestii de scursori mirositoare, de membrane veştede negrevinete Aşa cum adineaori Emilia devenea femeia unică din lume, acum toate femeile, după felul
celei de jos, sunt făcute din putreziciune în toate organele lor, şi scursori. - Cînd
mi-aduc aminte, reia gînditoare Emilia, ce-am pățit şi eu cu rinichii... M-am dus şi m-am
trîntit pe patul larg, cu cearşaful împărțit de tăvăleala in mici arhipelaguri de cute. -
Vino să mai citim scrisori... Dacă s-o mai răcori, mergem să mîncăm undeva afara... Iau
o altă scrisoare. Asta cînd ți-a scris-o?... Emy, Treci mîine pe la Teatrul Național... Vezi
că directorul vine pe la 10 dimineața - înțelegi? - la zece si te primeşte
imediat. De altfel am vorbit Si cu Bulfinsky, directorul Teatrului Mic. Mi-a spus că ei
vor juca deocamdată numai comedie şi că viitoarea premieră e sau Antonia sau O lună
în paradis, o comedie nemțească... Ar fi admirabil să intri însă la Național... Săptămîna asta
se pune în repetiție învierea... ar fi s-o dublezi pe Marioara Voiculescu. Scumpa mea, nu