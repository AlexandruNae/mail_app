
dacă n-ar fi plictisit-o, cred, să fie iubită, şi dacă nu ar fi fost în
viața mea întîmplarea care a fost. Poate din politeță față de Mouthy, poate din timiditate,
poate fiindcă vrea să evite familiaritatea înghesuielii, căci ne cunoşteam abia de cîteva zile, Lena
Core-mati întîrziase să se suie în maşină, iar americana, pentru că ținea să fie lîngă
volan, se grăbise să se urce lîngă mine, făcînd loc, lîngă ea, pentru actriță. Pe
drum, mai ales după ce mai băuserăm puțin, Mouthy se deda unui fel de ațîțare
nebunesc. Avea un trup durduliu de mică bacantă, cu picioarele puțin cam groscioare sus, căci
glezna jos era foarte fină, dar tocmai din cauza asta parcă mai pline de poftă,
cu talia lungă şi sînul mic... Şedea sprijinită de cotul meu şi potrivită aşa, ca,
de cîte ori întorceam volanul, să-i izbesc de sus în jos sînul, care elastic scăpa
totuşi zvîcnind deasupra şi păstra un fel de mişcare vibratorie... Cînd întoarcem la loc volanul,
izbeam iar sînul viu şi gol sub cămăşuța şi rochița de pînză liliachie, acum de
jos în sus, şi iar vibra... Corpul şi-l ținea puțin arcuit şi îndepărtat cu socoteală
pentru ca toată senzația să aibă un punct de centrare... Mergeam nebuneşte şi aşteptam cu
un fel de panică prilejurile să întorc volanul... Cînd a simțit că mă tulbură nebuneascaei ispravă, mi-a aruncat după gît brațul gol şi ars de soare, pînă devenise din
înnegreală, auriu, de părea de bronz, ca o cariatidă de lampă aurie, aşa cum era
toată din cap pînă în picioare. Încercam diferențe de căldură, căci brațul ei îmi acoperea
ceafa şi simțeam de unde, sfîrşind rochia, începe pielița fierbinte. Eram parcă îmbătat de viteză,
de trepi- dațiile ritmice, nervoase, ale maşinii şi mai ales de fluidul acela care se
strîngea în sînul stîng al femeii după ce parcurgea ca într-un circuit amîndouă corpurile... Deşi
amețiți, băieții, alarmați, au început să protesteze... Didi Ghenovicescu, foarte îndrăzneț la vorbă, dar uluitor
de prudent la fapt, a început să strige în ton mîrîit şi să întindă de
jachețica dejerse pe care o luase cu ea şi o purta pe umăr, ținînd-o cu
un deget de agățătoare: - A nu se vorbi cu conducătorul... Strict interzis pipăitul în
timpul mersului, în persoana şoferului... Pe urmă era un adevărat hai: - Mouthy, ai înnebunit?...
Lasă băiatul în pace... Şi o trăgea de moțul băştii albe, care la trupul ei
de bacantă mică îi dădea un cap de gheişă de 6 ani. L.C. era palidă
şi surîdea nervos, ca să arate că nu-i e teamă, dar buzele îi deveniseră subțiri...
Părea un cățeluş sprinten, într-o rochie de olandă albă, tunsă absolut băiețeşte, cu ochii castanii,
obrajii albi, tari. Avea jumătatea feței îngustă, ieşită puțin în afară, o dată cu nasul
acvilin, ca un botişor aristocratic. Era o frumusețe proaspătă şi sfioasă, care contrasta cu tunsul
ei de licean, mai ales cînd surîdea dulce şi făcea gropițe în obrajii frumos arcuiți,
căci avea gura mare. Acum nu privea decît înainte. Aprinsă, învăpăiată, Mouthy se agăța mai
puternic de gîtul meu... deşi Ghenovicescu căuta să-i desprindă brațul. Din cînd în cînd şoseaua
şerpuia ca să urce vreo coastă, dulce de altfel, dar oricît, mai ales din cauza
grămezilor de pietriş, menite reparatului, era cu adevărat pericol să ne răsturnăm sau să derapăm...
La întoarcere, pe dreapta şi pe stînga mea, nu mai vedeam de la o vreme
decît linii de întuneric. Deschisesem iar eşapamentul, pentru ca bubuiturile lui de mitralieră să ne
facă drumul liber. Farurile foarte puternice, de maşină cu pretenții, luminau trei sute de metri
înaintea noastră... Dar dacă în stînga şi în dreapta, dacă înaintea mea chiar, la zece
metri, nu mai vedeam nimic, îndelungata obicinuință cu maşina ținea treze reflexele şi deprinderile strict
necesare... Putea Mouthy să se atîrne greuşoară de gîtul meu, să-şi apese sînii de mine,
privirea îmi era fixată la două sute de metri înainte... piciorul pe frînă, chiar dacă
era strîns între genunchii rotunzi, plinuți ai ei... Mîna urmărea strîns volanul, chiar dacă ea
îl izbea din cînd în cînd. Eram parcă o rachetă lansată trepidînd în noapte. Ghenovicescu
se trezise de groază... se ridicase spre spătarul fotoliului nostru şi căuta să ție pe
Mouthy care întărîtată şi îndrăcită se întindea ca un şarpe încolăcitor să- mi ajungă la
gură... Pietrele de pe şosea trosneau în jerbe de sub roți, de parcă ar fi
fost simplu noroi. Mărginoiu, care era mult mai curajos decît Ghenovicescu, îl consola: - Lasă,
dragă, că-ți plăteşte petroliferul picioarele, dacă ți le rupi, în dolari. Malatu, care moțăia în
fundul maşinii, cu pardesiul pus şi gulerul ridicat pînă la urechi, Dumnezeu ştie de ce,
a întărit părerea: - Dacă-ți rupi picioarele, dai lovitura... te ia Mouthy de bărbat. Unsprezece
milioane şi un fotoliu, cu motor, ca să te plimbi singur prin grădină.Dar Mouthy, cu capul rotund şi obrajii bucălați sub ochii oblici puțin, cu breton pînă
la sprîncene, ceea ce o făcea să semene uimitor a păpuşă, a întors capul, placidă
şi cu accent: - Dragă, din partea mea nu căuta să faci pe interesantul... că
nu te iau, nici cu picioare, nici fără picioare... Ghenovicescu, exasperat şi înfuriat, căutînd să-şi
păstreze rolul de conducător şi umorist, cu tot caraghioslîcul fricii lui, schiță gestul s-o strîngă
de gît: - Lighioană erotică, şi întorcîndu-se revoltat: Jur că în viața mea nu mai
merg cu proştii la drum... fi luase basca şi o trăgea de păr: De gîtul
unuia inteligent nu te-ai agăța aşa. Ştiu că lumea şi prietenii chiar mă cred prost...
Bineînțeles că nimeni nu mi-o spune în față... Singur Gnenovicescu, «are, pentru că e spiritual,
îşi permite orice, mă apostrofează aşa, uneori, dar fireşte că nimeni nu-1 ia în serios
şi nu am de ce să mă supăr. Acum e furios: - Dacă n-ai fi
atît de prost, aş suferi grozav cînd văd femeile murind după tine... Dar aşa nu
contează... E ca şi cînd m-ar înşela nevastă-mea cu lacheul dansator. Iar Mouthy îmi şuiera
cald, atingîndu-mi lobul urechii: - Săraca dama ta... Să poată sta aşa, ce fericită ar
fi... M-am supărat şi i-am spus că e o glumă de prost gust să mi
se vorbească de femeia aceea care mă plictiseşte îngrozitor. Ghenovicescu făcea de obicei pe socoteala
acelei doamne, dimineața pe plajă, glume răutăcioase: - Mă, Fred, ca să scapi de asta,
trebuia să-ți aduci aeroplanul. Nu-i chip să te slăbească aşa cu una, cu două... Uite-o
că vine iar. Crispat însă, încearcă acum s-o reție din cînd în cînd pe Mouthy,
dar, prudent, îşi dă seama că orice mişcare a lui ar putea tulbura reflexele mele.
Descreierata mi se atîrnase, de la un timp, de gît insinuantă, cu ceafa uşor sprijinită
pe dosul mîinii cu care țineam volanul şi, cu fața în sus, îmi sorbea buzele...
Trebuia să țiu gîtul înțepenit, ca să-i susțin greutatea şi ca să-mi păstrez privirea în
conul de lumină la două sute de metri, pe şosea. - Ascultă, Fred, sar jos...
să ştii, m-arunc jos... În sfîrşit, Mouthy s-a potolit puțin... Ghenovicescu o supraveghea însă, iar
cînd a văzut că are de gînd să reia, a apucat-o de gît, şi, paralizîndu-i
astfel mişcările, a tras-o, cu genunchii ei goi şi rotunzi, cu şoldurile plinuțe, peste grămada
din dos... Nu i-au mai dat drumul, deşi se zbătea, dar cred că ea exagera
mişcările tocmai pentru că-i plăcea lupta asta. Eu am fost şi mai mulțumit, deoarece L.C.
a venit aproape de mine... Vorbea foarte aşezat, fără gesturi, privea mereu înainte şi-mi arăta
astfel profilul ei cu botişor aristocratic. Am domolit mersul şi am discutat tot timpul despre
teatru. Din cînd în cînd, întorcîndu-se, surîdea pe gînduri: obrajii înalți se arcuiau frumos, schițînd
doi vagi S de o parte şi de alta a gurii, făceau gropițe şi i
se vedeau dinții albi din față. Mi-a spus că m-a văzut uneori chiar la repetiții
şi i-am explicat că sunt prieten cu şeful de cabinet al Teatrului Național. Rochița de
olandă albă, cu țesutul ei de minuscule pătrățele, îi închidea, cum era moda, într-o elipsă
mică, tăiată de roşul şiragului de coral, gîtul lung şi vînjos de fată. Aş fi