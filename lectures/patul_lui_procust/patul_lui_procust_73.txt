
alun.Iradiază sorii albi, cîrid doi, cînd patru, Terasele de ape vii fn amfiteatru... Grădinile Semiramidei,
lateral, Din răsărit pîn' la apus, în sus de val. Azvîrle orgile planetei jerbe grele
De imnuri spre spiralele de stele... Cînd evantalii latescente trec domol, Ca reci comete dincolo
de gol. Făşii de lumină caută gîndind Sfîrşitul lumii. Rar se sting şi se aprind...
Aşa era... aşa era întîiul ceas. De nu m-ar fi chemat pe cruce aş fi
rămas. PARAFĂ... Marea crîncenă de plumb visează salbe Şi resoarbe înveninată spume albe. Pe deasupra-i
sîrma-ntinsă între munți, Pentru paşii mei alături, şi mărunți. Doamne, din ce gropi, din ce
canal, Mă azvîrli ca pe un cadavru, sideral, Ce descrie cu picioarele lipite Traiectorii în
ocol, de monolite? Timpul se dilată-n gol şi vin prin spații Către mine, flămînzite constelații...
Sorii noi au nimburi tari de sfinți. Eu trec Ca o pasăre salvată de înec.
Semnul e de aur, ştiu, blestem de soi... Negreşit, Steaua Polară. Dar apoi? - Ce-a
fost asta, ce s-a întîmplat … ? O ceartă ? Se gîndeşte fără o singură
încrețitură a frunții. - Era, nu ştiu, cam a atreia zi de Paşti… Ba nu…
nu… că în toate trei zile de Paşte fusesem în excursie cu automobilul la Sibiu,
cu Micropolu, un tip de la « Banca Generală ». Ladima venise în fiecare zi,
de sărbători, şi stătuse de vorbă cu Valeria… Mai jucau tabinet, mai mîncau cozonaci aşa
… ca de Paşte… El ştia că sunt la țară la Bîrlad şi că viu
miercuri dimineața. Şi cum m-am întors, s-a şi înființat la noi… de nu mai puteam
scăpa de el. La 1 trebuia să vie grecul să mă ia la masă… Şi
Ladima nici nu se gîndea să plece… Atunci am făcut pe gentila cu el, ca
să nu bănuiască… Ştii, nu mai vream să mai facă iar scandal… I-am spus că
că mi-a fost tare dor de el… l-am sărutat … I-am spus că tare aş
vrea să mergem împreună la cinematograf … Că acum să mă lase, că sunt obosită
! Uite … adorm de-a-n picioarele… Vino la 4 şi jumătate la « Lux »…
aşteaptă-mă în hol. El a primit fericit… Mi-a sărutat mîinile… Era foarte vesel ! Dar
ca naiba eu am uitat de el şi nu m-am dus la « Lux »…
Ba a fost şi maiboacănă … Pe la 5 m-am dus să-l iau pe Micropolu de la bancă, pe
Smîrdan, că lucra şi după-masă… Am ieşit de-acolo amîndoi abia pe la 6… şi tocmai
căutam o trăsură prin dreptul « Lux »-ului, n-aveam nici o grijă de Ladima, că
îl credeam plecat de mult. De unde să-mi treacă prin cap că el o să
aştepte un ceas şi jumătate. Ei bine, era acolo… se plimba prin fața cinematografului… Cînd
m-a văzut la braț cu grecul i-a venit rău… a venit de-a dreptul acasă. Nici
nu putea vorbi de atîta suferință… A stat vreo două ceasuri , la masă în
sufragerie, cu fruntea sprijinită în palmă… Valeria a încercat să-i vorbeacă, dar n-a răspuns nimic…
Ei i s-a părut la început că plînge, dar zice că nu plîngea… Sta aşa,
cu fruntea în palmă, trist şi gîndea … Pe la 8 a plecat şi abia
atunci i- a spus Valeriei : « Am văzut-o pe Emy cu un domn la
braț ». Zice că a plecat, surîzînd singur, ca un nebun. Atunci eu i-am scris
a doua zi un bilet, rugîndu-l să mă scuze că l -am făcut să aştepte
şi să sufere … Ăsta e răspunsul lui. Dar nu face nimic, Emy… găsesc că
aşa trebuie să se întîmple… Eşti prea bună că te interesezi dacă sufăr… Fii liniştită…
De altfel, ca să sufăr, ar trebui să mai am orgoliu… să mai fiu în
stare de iluzii… Să te mai iubesc… Dar asta nu mai e cu putință, deşi
îți pîndesc poarta şi gesturile, deşi te aştept şi îmi aranjez viața aşa cum îmi
e, după tine… Emy, ceea ce simt pentru tine nu e nici dragoste, nici ură…
E ceea ce simte somnanbulul pentru lună… Încolo nimic… G. Dar peste o săptămînă iar
a fost scandal... Era la noi cînd a venit Micropolu, care, tîmpit, se jena de
el... Atunci, Valeria i-a făcut semn să plece, că nu vrem să-l pierdem pe grec.
El a plecat, dar a aşteptat un ceas la poartă... A doua zi, mi—a trimis
scrisoarea asta, ultima. Dacă după cele întîmplate ieri te aştepți de la mine, la o
scrisoare furioasă, însîngerată, ai să rămîi, fără îndoială, din cale-afară de surprinsă... Loviturile din urmă
găsesc locul amorțit. Chiar dacă sunt mai tari sunt simțite ca prin pîslă... ca întîmplate
altora... Fireşte, îmi era greu să-mi închipui odinioară că aş putea aştepta la poarta unei
femei pînă i se îcheie amantul – probabil întîmplător – la pantaloni, dar acum văd
că nu moare nimeni din asta... Te rog mult, un singur lucru... Înapoiază-mi astăzi chiar,
toate scrisorile şi, dacă le mai păstrezi, versurile pe care ți le-am trimis. Te rog
foarte mult asta. Trimite-mi-o înapoi chiar pe aceasta care o primeşti acum. George Demetru Ladima
O privesc uimit ... - Ei bine, văd că nu le-ai înapoiat ? - Valeria
a spus ca să-i răspund că le-am pierdut ... A spus că ce e asta
să ceară înapoi scrisorile ?... Cum poate să ceară asta un om binecrescut ?... Dar
pînă la urmă nu i-am răspuns nimic... El a venit singur să le ceară şi
i-a spus Valeria că nu mai păstrez nici una. - Şi pe urmă n-ați mai
vorbit ? Nu v-ați mai văzut ? Îşi striveşte a nedumerire buzele caligrafice. - Nu
... că ... aşa ... cam la două săptămîni s-a omorît. Deci între 1 şi
3 mai. Se închide în mine un iris uriaş, ca peste o vedere pe ecran.
Tac îngîndurat şi pe urmă întreb, privind lung, după ce am tras din țigară:- De ce s-o fi sinucis ? Nu şovăie nici o clipă, ridicînd spre mine
ochii ei mari, inutil deschişi. - Mai întrebi ? Din mizerie ... Vai de capul
lui ... Într-o vreme nu mai mînca poate nici o dată pe zi. Că scrisorile
acestea nu trebuie să mai rămîie în mîina Emiliei, pentru mine e o poruncă inexorabilă...
Dacă m-aş găsi într-o expediție periculoasă şi un camarad al meu ar cădea sufocat de
nisip, uscat de sete, aş căuta cel puțin să-l îngrop ca să nu-l sfîşie şacalii...
Mi se pare de prisos orice negociere cu ea. Cred că ar deveni cu atît
mai calculată, cu atît mai prudentă, cu cît aş oferi mai mult. Aş vrea să-i
cer scrisorile sub pretext că doresc să le copiez şi eu. Şi pe urmă să
nu i le mai înapoiez. Dar chiar faptul că aş manifesta intenția de a le
avea în copie i-ar sugera ei bănuiala că e cine ştie ce valoare la mijloc...
Mai mult, aş face-o foarte circumspectă şi n-aş mai izbuti să le fur. Căci astă-seară
le voi fura. Încep prin a mă arăta plictisit... şi arunc scrisorile, pe care nu
le voi mai pierde din privire, în lături. - Cît e ceasul ? 10 şi
jumătatea... Vai, dar mult timp am pierdut... Şi mi-e o foame... - Se miră, căci
n-am dat nici un semn, în privința asta, pînă acum. - Ți-e foame ? -
Şi ce foame ... Ştii ce, Emilia ?... Hiai să luăm şi pe sora ta...
şi să mergem să luăm masa undeva la o cîrciumă afară din oraş. Am poftă
de mititei şi momițe... Mergem la „Zahana” (acolo, gîndesc eu, nu vom întîlni pe nimei).
- Păi ce ? Ai maşină jos ?... Şi e bucuroasă. - Nu, luăm un
taxi. Împrăştii puțin scrisorile, ca s-o fac să le puie la loc imediat... hai, strînge
astea, că vreau să mă îmbrac. A îngenunchiat şi, stînd pe cîlcîie, adună scrisorile din
pat. Coapsele, lărgite de sprijinirea pe pulpe, aproape s-au lipit în față şi fiecare din
ele a făcut parcă un satelit de pulpă, lipit de-a lungul ei. Cîrlionții din mijloc,
aurii, au dispărut, căci pernița de grăsime de deasupra lor s-a lăsat puțin în jos.
La fel şi sînii care devin gutui atîrnate, iar spatele i s-a lămurit în desfacerea
şoldurilor, ca un spate de cal tînăr. Strînge foile dintre cutele cearşafului. Sub zodia acestor
dungi, adîncituri şi plenitudini a stat întîmplarea acestei după-amieze de august, în întregime. Va veni
o vreme cînd amorul va dispărea, cînd cei care suferă din cauza iubirii vor părea
ridicoli ? Cine ştie ? Dar ce poate face starea de lucruri care va fi
cîndva, pentru cei de acum... pentru cei care şi-au încheiat ciclul revoluției pe planetă, sub
această zodie de azi ? După ce a strîns scrisorile, fără grabă, Emilia le-a legat
din nou cu panglica roză în cruce, le-a aşezat deasupra fotografia, ca eticheta pachetelor de
pesmeți, le-a aşezat în cutie, iar cutia a dus-o în şifonier, în sertarul de jos.