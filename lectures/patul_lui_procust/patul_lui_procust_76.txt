
auzit? „nemişcare plină" şi explică, ridicînd lămuritor un deget, „Un cîntec sau descîntec pe lume
s-a lăsat"... Ei, îți plac ? Convin sincer: - Sunt într-adevăr foarte frumoase... - Ei,
ştii de cine sunt ? Evident, nu mi se pare greu să ghicesc că sunt
de el, dar întreb cu admirație voit nesigură: - De dumneavoastră ? Ridică mîinile uluit
în tavan... - De mine ? şi parcă nu-şi poate reveni. Auzi, de mine! Mama
ei de şcoală, că trec prin ea toți proştii... Sunt de Ion Heliade Rădulescu, domnule,
de Ion Heliade Rădulescu... Şi decît astea nu s-a scris nimic mai bun în romîneşte.
A urmat o tăcere, căci eu eram literalmente copleşit de această izbucnire a lui, iar
Penciulescu asculta, se vede, ce se vorbea la masa lungă din fund, căci cafeneauadreptunghiulară, cu canapele roşii lavițele lungi, de jur-împrejur, cu ferestre mari în ziduri groase de
închisoare, e destul de mică, încît să se poată vorbi de la orice masă. S-a
întors către mine, arătîndu-mi cu o privire de milă şi de ironie pe cei de
la masa din fund şi a vorbit ca să audă toată cafeneaua: - Auzi! dumnealui,
fost deputat şi economist! şi, răstit, către Englejii, domnule, au născocit numai cuvîntul warrant. Dar
procedeul e vechi şi străvechi, poate de la fenicieni... În urmă, l-au reintrodus tătarii în
veacul al XIII-lea, cînd au cucerit lumea, cînd au înființat tehnica poştei şi au făcut
şi depozitele warrant de-a lungul drumului, Adriatica-Peking. Şi îndesat, încruntat, cu barba nerasă, aspră: Să
nu te laşi, auzi, să nu te laşi pînă cînd nu te faci profesor de
economie politică... Aşa-i trebuie țării... mama lui, lui Apolodor din Damasc, că făcut podul peste
Dunăre să ne vie toți guşații din Balcani... A venit picolul cu țigările şi mi-a
adus şi restul la 500. Penciulescu şi-a aşezat dinainte cutia cu țigări, ca proprietate. -
Eh, cum asta ? Bagi hîrtiile, aşa, în buzunar fără să te jenezi? Dă-mi o
sută de lei, că nu mai găsesc curînd tin imbecil ca dumneata... Nici măcar n-am
zîmbit, căci nici cei de la masa din fund nu răspuseseră nimic şi pe urmă
aveam atîta nevoie de el. I-am împins hîrti spre pachetul verzui de țigări. - Domnule
Penciulescu, vream să te rog ceva... Aveai un prieten, n domnul Cibănoiu. S-a încruntat uşor
şi grav, ca un pretorian pe gînduri: - Cibănoiu! ? - Cibănoiu, fost la Externe...
pensionar. Şi net, convins: - Nu cunosc... Nici n-am auzit de Cionoiu. - Cibănoiu, am
rectificat. - Cionoiu, Cibănoiu... nu cunosc. - Dar Bulgăran ? - Ăsta da... l-am cunoscut.
- Mai vine pe aci, pe la „Capsa"? Mi-a răspuns convins: - Nu l-am mai
văzut de mult... Trebuie să fie închis pentru escrocherie. A fost întîia şi ultima mea
convorbire cu Penciulescu. Adresa lui Cibănoiu am aflat-o de la Niculae, chelnerul cu înfățişare de
director de minister, al cafenelei. Cîteva nopți nici n-am putut dormi de enervare, dorind să
ştiu ce-a fost între Ladima şi doamna T. Fostul cancelar de legație nu e un
om cu înfățişarea de bătrîn, deşi are mustața cărunțită. Stă pe strada General Angelescu, într-o
curte mare cu nişte case vechi, care sunt proprietatea lui. Convinsul teozof trăieşte, după cum
am aflat, din pensie şi din ceea ce-i vine de la cei cîțiva chiriaşi nevoiaşi.
Cele două camere-vagon şi antreul în care locuieşte el personal au pereții literalmente căptuşiți cu
cărți, pe mai multe rînduri chiar, cum se aşază lemnele în pivniță. Pe jos, prin
colțuri, sunt alte cărți... Are de asemeni velințe şi scoarțe rupte, o mulțime de obiecte
vechi, unele de artă... Mi-a servit, pe o tavă de alamă, turcească, o cafea într-adevăr
foarte aromată. - L-ați cunoscut pe poetul Ladima, domnule coleg, dacă-mi dați voie să vă
spun aşa? îl vedeați ades? - Dar, domnule Vasilescu, eram prieteni foarte buni... Ce groaznică
nenorocire, sinuciderea lui. Adaog cu tristețe: - Sigur, un poet atît de mare...
- Poet, poate că nu era el... desigur... n-avea talent... Scria şi el aşa... Dar
ce om!... Ce inteligență!... Parcă mi-a murit un frate... Numai că moartea lui mi s-a
părut o nelegiuire... - !? - Religia condamnă sinuciderea, domnule Vasilescu... Nu ne e îngăduit
nouă să corijăm hotărîrile Domnului... Un foarte mare păcat... Din cauza asta eu nici n-am
luat parte la înmormîntarea lui. Sunt uimit. îmi aşez încet ceaşca filigeană pe tavă şi-l
privesc serios. - Dar eu nu ştiam că sunteți creştin, domnule Cibănoiu, mi se spunea
că sunteți unul dintre şefii mişcării teozofice. Surîde blînd, îşi mîngîie mustața ca a lui
Briand. - Nu, nu, nu... E drept că mai demult m-am interesat de teozofie... Am
studiat de asemeni toate religiile. Uite, am aci cărți şi dicționare de tot soiul, dar
am ajuns la convingerea că tot creştinismul ortodox e suprema împăcare a sufletului. Ceea ce
mi-a arătat Cibănoiu m-a îngrozit de admirație, ca să zic aşa. Niciodată n- am văzut,
în felul ei, o bibliotecă atît de completă. Cărți groase cît ceasloavele, sau colecții mari,
legate, ca enciclopediile franțuzeşti şi nemțeşti despre catolicism, despre sfinții filozofi, istorici de-ale conciliilor (lexicon
iudaic, am descifrat pe o serie de tomuri la fel, în limba germană). - Vezi
dumneata, domnule Vasilescu, ceea ce are necgalat de frumos ortodoxismul e faptul că e singura
dintre confesiunile creştine întemeiate pe credința adevărată... Catolicismul e raționalism curat... Dogmele creştin-ortodoxe, prin cuprinsul
lor ilogic, şi intenționat ilogic, menținut aşa după lupte de sute de ani în sinoade
ecumenice, înlăturînd orice înțelegere, arată că ortodoxismul nu e o religie de discuție logică, ci
de credință totală în creatorul lumii... - Dar acest creator cum îl înțelegeți, cum vi-l
închipuiți? A zîmbit blînd. - Dacă l-am înțelege, dacă l-am închipui, ar mai fi deasupra
noastră? Cînd eşti pe o movilă, o vezi toată, o închipui... dar cînd eşti pe
un munte uriaş, care trece de nori, nu vezi nimic. Răspica noastră va fi în
viața viitoare, cînd vom vedea şi vom înțelege nesfîrşit mai mult decît cei care au
avut vanitatea ştiinței pe lumea aceasta... - Domnule Cibănoiu, dar după cîte ştiu LadimzJ credea
în Dumnezeu... - Şi, dacă ar fi crezut mai departe, dacă ar fi rămas un
bun creştin, ar fi trăit şi azi. Dar a avut nenorocirea să întîlnească în cale
pe diavolul însuşi, sub înfățişarea unui prieten. Arunc chibritul, fără să mai aprind țigara. -
Dar Ladima s-a sinucis din pricina unei femei. - Nu, nu, domnule Vasilescu, a suferit
din pricina unei femei, dar s-a sinucis din pricina unui mizerabil, Bulgăran. N-am nici o
tresărire, pentru că mi se pare de necrezut. - Îngăduiți-mi să vă întreb: Nu s-a
sinucis din pricina unei femei, a unei doamne, Măria T. Mănescu, pe care a iubit-o,
se pare, ca un nebun ? îşi răsuceşte, din cutia de „Macedonia" de dinainte, in
care sunt puse cîteva felii de cartof ca să păstreze tutunul umed, o pgară groasă,
pe care o pune într-un țigaret de vişin. - Ladima a iubit de altfel, domnule,
o altă femeie, nu pe aceasta doamnă Măria Mănescu. - !? Totuşi i-a adresat o
scrisoare, în clipa sinuciderii, arătînd fără echivoc că din pricina ei se omoară...Face un semn blajin, de negație, ca derivat dintr-o binecuvîntare. - Nu, nu, nu... Şi
s-a ridicat, s-a dus la birou, din al cărui dulap a scos o sticluță, burtoasă
ca o eprubetă, de licheur cafeniu, şi s-a scuzat, turnîndu-mi: îngăduie să te rog sa
guşti acest preparat. Eu ies foarte rareori în oraş şi asemenea plăcută născocire sporeşte mea
farmecul cărților. Era, într-adevăr, savuros, cu vreo trei soiuri de gust de drojdie şi arome
deodată. - Domnule Cibănoiu, am vorbit cu procurorul de serviciu... Am văzut fotografia scrisorii lui
Ladima. Nu răspunde nimic, rămîne mult pe gînduri, ca şi cînd, deşi ştie multe, nu
ar vrea să spuie... După ce termină țigara, scoțînd mucul din țigaret, se decide: -
Domnul Vasilescu, acea doamnă, despre care, de alt tel, ara auzit mult bine, nu e
pricina sinuciderii lui Ladima... Pricina acestei sinucideri e numai acel neruşinat de Bulgăran. - De
ce a scris, atunci, Ladima această scrisoare ? S-a sculat, s-a plimbat puțin prin fata