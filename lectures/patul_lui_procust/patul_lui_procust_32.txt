
n-am vorbit. Ne-am întîlnit de cîteva ori, dar a întors furios capul... O dată la
cinematograf, din întîmplare am fost alături... Cînd m-a recunoscut în pauză, s-a sculat şi a
plecat... Nu pot să spun că asta nu-mi cădea în vremea aia foarte bine... dar
oricum, vorba Valeriei, era bine cînd venea, că tot aveam nevoie de el... Tocmai peste
vreo două luni, cînd ne-am împăcat, i-am explicat aşa, pe larg, că din cauză că
am fost singură în casă, m-am speriat, că eram goală, că nu am ştiut cine
e ... că am crezut că e vreun hoț. M-a crezut. Şi tot el şi-a
cerut iertare... Mi-a spus atunci cît a suferit... Pe divan a stat un ceas, hotărît
că dacă se deschidea uşa şi apărea un bărbat să mă strîngă de gît... Lui,
spunea că nu i-ar fi făcut nimic... I-ar fi strigat numai să iasă... Şi dacă
n-ar fi ieşit, numai atunci l-ar fi sugrumat. Zicea că a suferit ca un cîine
sîngerat, că i-a fost teamă că o să înnebunească şi a pornit aşa, cu ochii
în foc şi cu tîmplele pocnind... pe străzi, prin zăpadă... fără să ştie unde... Zicea
că nu putea să respire şi mai mult alerga... Pe urmă, după ce a obosit,
s-a dus la femei în Crucea de Piatră unde a stat pînă aproape de prînz...
cînd mi-a scris scrisoarea şi mi-a trimis cheia. ... Eu ştiam că el mai bine
moare, dar nu face primul pas să ne împăcăm şi de aceea îi scrisesem eu:
„Domnule, deşi ştiu că ți-e capul plin de toate aiurelile, găsesc că de două luni
e prea de tot. Vino să-ți explic ce a fost în seara aceea ... „
Şi a venit ... Era, săracu, aşa de emoționat... Îi străluceau ochii, ba a şi
plîns ... Era cît pe aci să mă dau lui, dar Valeria mi-a spus să
nu fac greşeala asta, că pe urmă se duce de nu mai vine... dar l-am
lăsat să mă sărute toată seara... căci Valeria ne-a lăsat singuri în dormitor... Toată noaptea
mi-a vorbit... A plecat tocmai cînd se lumina de ziuă... Mi-a spus – zău –
că e una dintre cele mai frumoase nopți din viața lui... Din oraş mi-a trimis
un bucjet cu flori şi cîteva rînduri... Trebuie să fie acolo. Da. Cu scrisul mai
aplecat şi mai halucinant ca oricînd: Emy, ... Îți repet şi acum: iartă-mă ! Cînd
mă gîndesc ce drăguță eşti tu – cînd nimeni nu te obligă la asta, nu-i
aşa ? – şi ce grosolan, ce dezgustător am fost eu... mi-e silă de mine...
Aş vrea ca florile acestea să aducă o lumină şi o bucurie care să acopere
totul. Toate uriciunile vieții ... şi ale oamenilor... De altfel, seuferința mea atroce a fost
un cancer în aste două luni, cînd te căutam de dimineață pînă seara, dar dacă
te vedeam, mă ascundeam ca să te las să treci, nebănuit de tine...Te pîndeam seara cînd ieseai de la teatru, numai ca să te văd ducîndu-te cine
ştie unde... tmy, în clipa cînd am aflat că totul nu fusese decît un rod
bolnav al grabei şi imaginației mele - căci trebuia să-mi treacă prin cap că te-ai
speriat... mi^ s-a părut că am reînviat. Eu, cînd auzisem în seara aceea de demența
pocnetul zăvorului, cînd am înțeles că în pustiul mut, în care nu era un semn
de viață, era totuşi cineva, dincolo de uşă, cineva fără chip... şt mai erai încă
şi tu, mi-am pierdut capul. Dacă nu ar fi fost sunetul sec al zăvorului, care
m-a speriat, Emilia... ăsta e cuvîntul... m-a speriat... n-ar fi fost nimic. Am avut impresia
unei catastrofe... Am încremenit cîteva clipe înaintea uşii încuiate. M-am purtat atît de trivial cu
tine, Lmilia, singura femeie din oraşul acesta care găseşte din cînd în cînd cîteva clipe
şi pentru un nefericit ca mine - fără nici un interes... Cu ce nerozii iți
răspund? Buna mea, draga mea Emilia, iartă-l pe George - O ducea rău, săracu, pentru
că n-avea nici slujbă. Îmi spunea - că față de noi n- avea secrete -
cum era amînat mereu la gazete... de azi pe mîine. (Ce lipsă de experiență, ce
naivitate, gîndesc eu, sa-i iei confidentă a necazurilor materiale o femeie ca Emilia. Nu era
un mijloc mai sigur să piardă totul decît solicitînd compătimirea ei. În afară de cazuri
rare, e tristă imprudență să inspiri - chiar şi fără sa vrei femeii pe care
o iubeşti. Cum a putut fi atît de puțin înarmat pentru asemenea luptă, un om
atît de inteligent ? E drept că şi credea prea mult în ele.) Prin februarie
găsise de făcut nişte traduceri, la o librărie. Traducea un roman cu trei lei pagina...
Uneori făcea pînă la patruzeci de pagm pe zi, dar mă rugase să nu afle
nimeni. De Paşte s-a terminat insa şi cu romanul. Era foarte trist şi-i plăcea să
stea de vorbă cu noi, sa-şi spuie necazurile. Nouă ne părea rău. Cred asta, căci
răutatea Emiliei nu e agresivă, ci, probabil, crîncen defensivă. Dacă nu-i sunt interesele în joc,
e desigur miloasa. Emy dragă, N-am putut ieşi din casă azi... Sunt răcit şi ploaia
asta rece care nu mai sfîrşeşte mă descompune... Scara casei e udă şi murdara... trotuarele
sunt sparte... unde lipsesc lespezile sunt ochiuri de apă... unde e puțin ioc, trebuie să
fie răsturnată o roabă de lemne, butoaie goale sau cărămizi... E cu neputință să mergi
pe jos în voia ta... lăsîndu-le gîndurilor... Ghetele îți devin de două ori mai grele...
Dezgustător început de primăvara... Cît îți sunt de recunoscător, Emy, că dai un rost vieții
mele, deşi eu o merit atît de puțin... Cînd capitala asta a tuturor vînzărilor, a
tuturor compromisurilor, a tuturor tranzacțiilor oferă atîta femeilor frumoase, tu renunți la tot, ca să
stai să asculți la bietele mele prostii. As vrea să fiu bogat, Emy... Mă încălzeşte
ca un vin fierbinte gîndul că aş putea veni să te iau de la teatru,
în automobil, că aş putea să te chem la mine într-un interior uscat, uscat, Emy,
înțelegi tu, cu covoare groase pe jos, cu baie... cu baie, Emy, cu fotolii adîncişi
lămpi regale, aşa cum văd în interioarele luminate cînd trec seara pe bulevard. Aş vrea
să fiu bogat, Emy, azi cînd îndur mai multă mizerie ca oricînd. - Valeria bănuia,
dar mie nu-mi venea să cred că erau zile cînd nu mînca, mai ales acum
cînd nu mai avea slujbă la gazetă. Totdeauna oprea cîte ceva dulce la masă pentru
el. La început nu lua, mai făcea nazuri, dar ea stăruia, cîteodată îl amenința si
îl făcea să mănînce. ... Să fiu nu chiar bogat, Emy, aş vrea numai puținul
luminos pe care l-am găsit la un confrate la Rîmnicul-Sărat, astă-iarnă, cînd m-a invitat pentru
două zile la el. O casă mică, numai cu vreopatru odăi, luminoase toate, Emy, cu duşumele uscate, cu perdele albe la ferestre, cu un
dormitor cu sofa mare, călduros, cu o cameră de musafiri - ba nu, pe asta
aş desființa-o, dacă eşti tu cu mine nu mai vreau pe nimeni - al cărei
aşternut seara era olandă şi dantelă, cu o mescioară, şi pe ea o lampă portativă,
să citeşti culcat... Biroul lui simplu de tot, dar aşa aş vrea unul pentru toată
viața: o masă mare de stejar... Rafturi negre, pînă la jumătatea peretelui alb, pentru cărți,
un fotoliu adînc pentru fumat țigara. Ah, şi-o nevastă, o nevastăplinuță, albă ca tine, cu
ochii mari, verzi, numai viață, strălucitoare de curățenie şi sănătate... ca un model de Tițian,
aşa ca Lavinia, ca Emilia, ca să prepare ceaiul... Să ai papuci calzi... Asta...asta... visez.
Si ştiu că e imposibil, Emy... Numai dacă nu cumva voi fi numit suplinitor într-un
orăşel de provincie... vream să nu-ți spun... dar gîndul mă roade... Trebuie să-l spun cu
un ceas mai devreme... Am vorbit cu Pillat, nepotul Brătienilor, şi mi-a promis că mă
va recomanda dr.-ului Angelescu. Tristul tău, George P.S. Si o cameră de musafiri, Emy... Acolo
va sta Valeria... scumpa Valeria pe care nici nu mă gîndesc s-o las aci... -
Era atît de copilăros, încît îşi închipuia că o să mă las de teatru ca
să merg la... Rîmnicul-Sărat. S-a aplecat să examineze o cicatrice ca o aripioară albă pe
care o am deasupra genunchiului: Cînd ai căzut cu aeroplanul? - Nu, automobilul; m-am răsturnat
lîngă Paris. Emy dragă, E o copilărie... Iată-te acum şi geloasă... Dragă, dar n-a fost
nimic, absolut nimic... în antract stăteam de vorbă cu autorul şi, cînd a trecut Lena
Corematipe lîngă noi, el a oprit-o şi-a întrebat-o ce impresie are... Pe urmă m-a prezentat...
Spre marea mea mirare mi-a spus că mă cu- noaşte din cetit... Si chiar mi-a