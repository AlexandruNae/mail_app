
nostru există, căci accidente vor fi totdeauna, şi dacă universul va mai dura destul timp,
e probabil că toate accidentele ce se pot concepe se vor realiza la timpul lor.
Huxley, mi se pare, a spus că dacă am pune şase maimuțe să bată, fără
nici o noimă, la nişte maşini de scris mai multe milioane de milioane de ani,
ele ar ajunge în mod fatal, cu timpul, să scrie toate cărțile ce se păstrează
la British Museum. Dacă, examinînd ultima pagină compusă de o astfel de maimuță, am constata
că, întîmplător, țăcăneala ei orbească a produs un sonet de Shakespeare, am avea dreptul să
socotim acest accident remarcabil, dar dacă am trece în revistă milioanele de pagini, produse într-un
număr imens de milioane de ani, noi putem fi siguri dinainte că undeva seva găsi
un sonet de Shakespeare, produs al jocului orb al întîmplării. La fel e şi cu
milioanele de milioane de stele ce rătăcesc orbeşte timp de milioane de milioane de ani
prin spațiu; prin firea lucrurilor ele trebuie să întîmpine tot felul de accidente posibile; aşa
încît vor trebui în mod necesar să dea naştere, cu timpul, unui număr determinat de
sisteme planetare. Totuşi, numărul acestora va fi infim în comparație cu numărul total al stelelor
de pe cer. Raritatea aceasta a sistemelor planetare e un punct important, fiindcă, după cîte
vedem, viața, aşa cum o cunoaştem noi, nu poate lua ființă decît pe planete ca
pămîntul nostru. Ca ea să poată apărea, trebuiesc condiții fizice convenabile, între care cea mai
importantă e tot temperatura care să permită corpurilor să existe în stare lichidă. Stelele însele
trebuiesc date la o parte, fiindcă sunt prea calde. Le putem socoti ca o imensă
multitudine de focuri împrăştiate prin spațiu, răspîndind căldură într-un climat care nu trece de circa
patru grade peste zero absolut, cam - 269 C, şi care e chiar mai rece
în vastele spații ce se întind dincolo de Calea Laptelui. Departe de focurile stelare stăpîneşte
acest frig inimaginabil de sute de grade; în apropierea lor e însă o căldură de
mii de grade, care face să se topească toate corpurile solide şi să se evaporeze
toate lichidele. Viața nu poate exista decît înlăuntrul unei zone temperate ce înconjoară pe fiecare
dintre focurile acestea cereşti la o distanță anume. în afară de zonele acestea, viața ar
fi ucisă de frig, mai înlăuntru ea ar fi arsă de căldură. Un calcul sumar
arată că zonele înlăuntrul cărora viața este posibilă, adunate toate laolaltă, formează mai puțin de
o miliardime de milionime a spațiului întreg. Apoi chiar înlăuntrul acestor zone viața trebuie să
fie extrem de rară, căci faptul de-a proiecta departe planete, cum a fost soarele nostru,
e un accident atît de puțin frecvent pentru un soare, încît probabil de abia una
la 100.000 de stele posedă o planetă care se învîrteşte în jurul ei în zona
aceasta redusă unde viața e posibilă. Pentru acest motiv pare imposibil ca universul să fi
fost conceput la origine cu scopul de a produce viața; dacă ar fi fost aşa,
ne-am fi putut aştepta să găsim o proporție mai echitabilă între enormitatea mecanismului şi rezultatul
obținut. La prima vedere cel puțin, viața pare a fi numai un subprodus fără nici
o importanță; noi, ființele vii, suntem într-un fel alături de linia principală. Nu ştim dacă
nişte condiții fizice convenabile sunt suficiente în sine pentru a produce viața. O anume şcoală
pretinde că pe măsură ce pămîntul s-a răcit, a fost natural şi aproape inevitabil să
se nască viața. Alta susține că un prim accident dînd ființă pămîntului, un al doilea
a fost necesar pentru a produce viața. Constituanții elementari ai unei ființe vii sunt atomi
chimici cu totul ordinari: carbon, aşa cum îl găsim în seu ori în funingine, hidrogen
şi oxigen, aşa cum se găsesc în apă; azot, aşa cum alcătuieşte cea mai mare
parte a atmosferei; şi aşa mai departe. Toate felurile de atomi necesari vieții au trebuit
să existe pe pămîntul nou-născut. Din cînd fn cînd fntîmplarea a putut face ca un
grup de atomi să se grupeze fntocmai în felul cum sunt grupați în celula vie.
De fapt, fntr-un răstimp suficient de lung, trebuia cu certitudine să se grupeze astfel, cu
aceeaşi certitudine cu care cele şase maimuțe trebuiau într- un răstimp suficient să sfîrşească prin
a tapa pe maşinile lor un sonet de Shakespeare. Dar atunci atomii aceştia astfel grupați
alcătui-vor oare ei o celulă vie? Cu alte cuvinte, o celulă vie este ca o
simplă grupare de atomi ordinari potriviți într-un fel insolit oarecare, sau este ceva mai mult?
Este ea numai un ansamblu de atomi, sau ansamblu de atomi plus viața? Sau iarăşi,
cu alte cuvinte, un chimist suficient de abil ar putea oare crea viață plecînd de
la atomiinecesari, cum un copil creează o maşină cu piesele din cutia de jucării, şi pe
urmă să o facă să funcționeze? Ignorăm răspunsul. Cînd va veni, el ne va indica
dacă alte lumi nu sunt locuite ca a noastră şi, prin urmare, va influența considerabil
interpretarea noastră asupra sensului vieții; s-ar putea chiar ca acest răspuns să producă mai mare
revoluție în gîndirea umană decît sistemul astronomic al lui Galilei sau doctrina biologică a lui
Darwin. Ceea ce ştim perfect totuşi este că dacă materia vie se compune din atomi
cu totul ordinari, aceia din care se compune în mare parte au o aptitudine specială
de a se coagula în grupări, în „molecule" deosebit de voluminoase. Cei mai mulți atomi
nu posedă proprietatea aceasta. Atomii de hidrogen şi de oxigen, de pildă, se pot combina
pentru a forma moleculele de hidrogen (H2 sau H3), de oxigen sau de ozon (O2
sau O3), de apă (H2O), sau de apă oxigenată (H2O?), dar nici unul din aceşti
compoziți nu cuprinde mai mult de patru atomi. Adăogirea azotului nu schimbă mare lucru: compuşii
hidrogenului, oxigenului şi azotului cuprind toți relativ puțini atomi. Dar o adăogire ulterioară de carbon
transformă complet tabloul; atomii de hidrogen, de oxigen, de azot şi de carbon se combină
pentru a forma nişte molecule cuprinzînd sute, mii şi chiar zeci de mii de atomi.
Corpurile vii sunt alcătuite în esență din asemenea molecule. Cu vreun secol în urmă se
admitea încă, obicinuit, că ar fi necesară un fel de forță „vitală" pentru a produce
aceste molecule, uriaşe, precum şi celelalte substanțe care intră în compoziția corpurilor vii. Dar iată
că Wohler, în laboratorul său şi prin proce-deurile fireşti ale sintezei chimice, a produs ureea
(CO2) (NH2), care este un produs tipic animal; pe urmă s-a realizat sinteza şi altor
elemente ale corpurilor vii. Azi fenomenele ce se atribuiau odinioară „forței vitale" se interpretează unele
după altele prin mijlocirea procedeelor ordinare ale fizicii şi ale chimiei. Deşi problema e încă
departe de soluția ei, devine din ce în ce mai probabil că ceea ce deosebeşte
special materia corpurilor vii este prezența, nu a unei „forțe vitale", dar a acestui element
cu totul banal, carbonul, totdeauna în combinație cu alți atomi, cu care împreună formează molecule
excepțional de voluminoase. Dacă este aşa, atunci viața nu există în univers decît pentru că
atomul carbonului posedă anume proprietăți excepționale. Interesul pe care-l prezintă carbonul din punct de vedere
chimic rezidă, fără îndoială, în faptul că acest element formează un fel de tranziție între
metale şi metaloide, dar pînă acum nu se cunoaşte în constituția fizică a atomului de
carbon nimic ce ar putea explica aptitudinea-i cu totul specială de a lega împreună alți
atomi. Atomul de carbon se compune din şase electroni care se învîrtesc în jurul unui
sîmbure central ca şase planete gravitînd în jurul unui soare; el pare a nu se
deosebi de cei doi vecini ai săi mai apropiați în tabloul de elemente chimice, atomii
de bor şi de azot, decît că posedă cu un electron mai mult decît primul
şi cu un electron mai puțin decît al doilea. Totuşi această uşoară diferență trebuie să
explice în ultimă instanță toată diferența dintre viață şi absența de viață. Fără îndoială, rațiunea
pentru care atomul cu şase electroni posedă aceste proprietăți remarcabile îşi are originea în vreo