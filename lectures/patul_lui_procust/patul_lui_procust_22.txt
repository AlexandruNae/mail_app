
la căpătîi ... Mi se strîngea pieptul de parcă nu mai făcea parte din mine...
Era un animal viu deosebit ... Nimic ... A fost pe urmă o stare de
prostație. Totul era pustiu şi cu miros de leşie ... Am încercat să o citesc
şi tocmai cînd îmi trecuse durerea şi-mi erau gîndurile într-o amorțeală împăcată, am văzut jos
pe duşmea ... la două palme de uşă, aşezat pieziş acolo pe linoleum, plicul dreptunghiular,
alb, atît de aşteptat ... Am sărit nebun de bucurie ... Întîmplarea m-a amuzat enorm
... Parcă era o glumă ... Un joc de-a surpriza ... Era aşa de plăcută
această farsă de nesfîrşită grație. Întîmplarea n-o poate realiza singură ... E o mînă mai
înaltă care angrenează toate ... Ştiu, poştaşul negăsind pe nimeni, a vîrît scrisoarea pe sub
uşă ... Totuşi scrie-mi mai des ... Scrie-mi mult, Emy ... Scrie-mi ce-ți trece prin
cap ... E trist fără tine, G.D.L. P.S. Am citit scrisoarea pe care i-ai trimis-o
Ginei ... Mi se pare atît de straniu că o întreb dacă se mai află
în Bucureşti şi ce fac, dacă-i vede, atîția domni pe care nu i-am cunoscut ...
Cum să-ți explic ? Am avut Impresia dureroasă pe care o ai cînd cineva vorbeşte
prin semne din spatele tău ... Iar trebuie să mă întrerup. Mă trag gîndurile ca
o apă. E ceva care răspunde din mine. Propria mea viață, şi toate întîmplările pe
care le ştiu trecute se desfac din nou ca un strigoi care ar ridica o
lespede pusă deasupra lui. O lacrimă adevărată provoacă totdeauna alta, în alți ochi, pe deasupra
rațiunii instinctele se cheamă şi înțeleg acum că şi amintirile altora şi ale tale îți
răspund din inconştient, cum îşi răspund paznicii sau cîinii din noapte. În camera asta ca
o insulă în căldura zilei, gol, aş vrea să fumez mereu şi să gîndesc, cu
o voluptate de neîntrerupt. În 1926 ... în 1926 ... Dar, trebuie să citesc mai
departe. Îți scriu, dragă, scumpă Emy, de la Tekirghiol ... N-am putut pleca decît la
5 iulie ... Aveam neapărat nevoie ... Mi-au dat chenzinele amîndouă şi pe cea trecută
... dar am plecat ... Timp de trei zile mi-au amînat un articol ... am
crezut că e o întîmplare ... Am cerut lămuriri secretarului de redacție ... care mi-a
spus că are ordinul direcției să nu-l puie deloc ... Mi-am dat în aceeaşi clipă
demisia de la gazetă ... am pus o singură condiție... Să mi se dea şi
pe trecut tot ce am de luat ... Am încasat deci trei chenzine ... Una
am dat-o la chirie ... Cu alte două fac băi de putină la Tekirghiol ...
N-aş spune că spectacolul bolnavilor în putini sau pe lacul abia adînc la mal ca
o mocirlă e încîntător. Ține de scalda bivolilor şi de baia morților. ¹ Pentru cititori
care au mai mult timp liber urmează aci în nota şi articolul lui Ladima, care
i-a produs neplăceri cu direcția. Are ceva de om înăcrit şi priveşte capitala de atunci,
evident. Poate fi citit după lectura întregii cărți.„La suflet noi ne trebuie casă nouă ... E neapărat nevoie să mutăm capitala ...
Trebuie să nu mai fie nimic tot cum a fost. Cine vrea să înțeleagă, să
înțeleagă. Argumentele faptice sunt şi ele nenumărate. Din motive de igienă: Bucureştii sunt un oraş
cu ierni cumplite şi veri care descompun de căldură. Canalizarea e primitivă şi complicată, pentru
că urmează străzi sucite. Vecinic reparații vor împiedica prin tranşee circulația. Împrejurimile sunt mocirle şi
praf. Nu e loc de recreație şi înviorare. În afară de frumusețea cerului, înalt, totul
terfeleşte imaginația ... Dîmbovița e meschină, ca un şanț cu lături ... Din iunie pînă
în septembrie oraşul acesta miroase ca o ladă de gunoi. Apa de băut îi vine
de departe, iar uzinele electrice vor trebui să întindă cabluri de sute de kilometri peste
munți şi dealuri. În treizeci de ani, circulația va deveni atît de complicată, încît străzile
actuale vor mai putea sluji numai pietonilor.. Cincizeci de ani de aci încolo, cetîțenii vor
fi robi exproprierilor comercializate şi scandaloase ... Panamele acestor acestor îndelitniciri vor dezonora oraşul neîntrerupt,
vreme de o jumătate de veac. Calea Victoriei, ale cărei case sunt în interior ruine
mucegăite, igrasioase, întunescoase, puturoase şi pline de şobolani cît cățeii ( i-am văzut de atîtea
ori eu cu ochii mei ), va costa bugetul unui stat întreg. Fiecare metru se
va plăti cu sute de mii lei. Visez o capitală ca o inimă nouă ...
Pe undeva pe Olt în Ardeal, să zicem la o poştă de Braşov, la Feldioara
... Adăpostită de viscole, cu verile plăcute ca într-o stație climaterică ... Totul se poate
începe din nou acolo. Restaurantele nu vor avea bucătăriile în grajduri cu rîndaşi bolnavi de
rîile, ci laboratorii de faianță şi nichel ... Iar sălile de mîncare de mîncare, aerisite,
căci nu vor fi cu ferestre spre canal ... Se vor lăsa locuri pentru grădini,
parcuri şi piețe mari. Împrejurimile vor fi dealuri cu vile, sau înspre Braşov, cîmpii cu
arene şi stadioane, un hipodrom al frumuseții... Toată zona apropiată la 30-40 de kilometri, brîul
verde şi cărunt sus, al Beucegilor... Se va lucra tot anul în cîntec şi bucurie
în această cetate a sănătății ... Şi poate că ... nu poate ... sigur ...
arhitecții şi edilii de acolo vor găsi posibilitatea să facă bulevardele, străzile şi piețile aşa
de frumoase, ca oamenii săraci să aibă şi ei momente cînd să uite de urîțenia
vieții. (Aici, în Bucureşti, este prea mare deosebirea între plăcerea pe care ți-o pot procura
cei bogați şi înăbuşitoarea atmosferă în care trăiesc săracii, fără nimic oferit ochilor lor.) În
zece ani, pînă în 1936, e de presupus că se vor tripla, prin construcții moderne
şi mari, numărul şi volumul caselor din Bucureşti ... Să le construim aceste vile şi
palate, de-a dreptul acolo, şi în zece ani vom avea un oraş de trei sute
de mii de locuitori, asemănători oricărui oraş din Elveția şi Germania, care ar îmbogăți frumusețea
acestui mare regat ... Mussolini vrea să facă nu numai un suflet nou ci şi
alt fizic italienilor lui ... Nu mai îngăduie nici să se vorbească de măreția Romei
vechi ... Vrea o Italie şi italieni noi ... Ce avem noi de păstrat din
acest Bucureşti, cerut de turci la îndemîna lor ? Mormintele noastre sunt la Argeş, la
Tîrgovişte, la Suceava ... De ce să ne învinuiască mereu cei dezrobiți că sunt robii
balcanicilor de la Bucureşti ? Şi din puct de vedere ostăşesc această mutare se impune
... Acolo, la Feldioara, ar sta între capitală şi oricare eventual duşman, zidul înalt al
munților ... Administrativ ? Nu mai încape îndoială că da ... capitala s-ar găsi chiar
în mijlocul țării ... Tunelul început la vama Buzăului ar pune Brăila şi Galații mai
aproape decît sunt azi de capitală cu cîteva poşte. Dar nimic nu se va face
cu oameni care nu văd dincolo de botul ghetei lor. „ Este ciudat că m-am
obişnuit şi cu mirosul de ou clocit, care creşte în timpul căldurii, scăzînd spre seară,
puțin ... E un miros nefățarnic, ca un miros de grajd ... Perfect acceptabil în
felul lui ... Infame sunt mirosurile de trezit, de canal acru, de closet, pe care
le degajă străzile capitalei. Mi-am găsit aci prieteni: un profesor, invalid din război, care face
băi calde, ca să-şi întindă piciorul, şi un inginer bătrîn, care a căpătat reumatism pe
şantier. Şi el, şi nevastă-sa fac băi calde ... După ce facem cîte două ore
sudație, ne întîlnim la plimbare pe cheiul lacului, ca să zic aşa, care e promenada
locală. Are galantare instalate în dughene, cu toate mărfurile sezonului, fotograf, frizer etc. Mîncăm într-o
bucătărie baracă mare verde, asortată ca orice restaurant mare din Bucureşti. Unlăutar şi un țambalagiu
ne cîntă şi la prînz, şi seara. Pe la 6, cei care n-au plecat la
mare cu bacul, jucăm table în fața cafenelei puțin, sau şah ...De ce nu eşti aicea, Emilia ? Singura mîngîiere a absebnței tale e că lucrez
puțin ... Am scris o poezie la care aş vrea să mai cizelez încă. Ți-o
trimit totuşi. Aş fi bucuros să ştiu părerea ta ... Dacă ar fi aci, îțu
jur că aş lucra de două ori mai mult ¹. Cu oboseala mistuitoare de a
nu te ave aci, Am rămas iar pe gînduri, cu ochii ficşi, cu brațul încordat,