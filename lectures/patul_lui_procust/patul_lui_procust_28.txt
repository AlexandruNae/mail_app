
frumoasă, şi l-am rugat, în cazul cînd vei fi angajată, ceea ce crede şi el
că vom obține de la V. care e foarte simpatic, să-ți dea un rol în
piesa lui. Eu poate să plec şi mai devreme, căci am cheltuit mai repede decît
credeam banii... Tot H. crede că va obține pentru mine o traducere în versuri de
la teatru. Aştept toamna asta... îți spun drept, cape o primăvară a vieții mele... Vino,
Emy dragă, în str. Plevnei mai curînd, să învingem amîndoi. îți trimit şi vreo două
poezii pe care le-am scris aci... M-ar bucura mult să le găseşti pe gustul tău...
G.D.L. Foarte tîrziu am aflat că Demetru Ladima a fost poet... Pot spune că abia
cînd s-a sinucis, citind vreo două necroloage pe care le-am înregistrat cu o adevărată uimire
(mai ales că vorbeau despre el ca despre un geniu neînțeles). E pu{in probabil însă
că poeziile au fost pe gustul Emiliei, căci văd că nu le-a păstrat. Acum fumează
privind fix, dar nu-mi vine să cred că gîndeşte, nici că se plictiseşte, pentru că
ştiu că planurile ei sunt satisfăcute de vreme ce găsesc măcar aceste scrisori interesante în
casa ei. Stă aşa, cum ar sta un peşte în borcanul cu apă, fără nici
o nevoie de gîndire sau mişcare, cu fata în sus... Sînii i s-au revărsat uşor
înspre coaste cu banii arămii, moi, lățiți.Dragă Emy, Speram să te mai găsesc acasă... Vin direct de la teatru. Am stat
pînă la 2 ½, Valeria îmi spune că eşti invitată la masă la „Enescu "
de către un unchi al tău şi că ea n-a vrut să meargă. N-am putut
face nimic, căci aştepta o lume imensă, iar directorul a venit de la minister abia
pe la 12 ½ Şi biroul şefului de cabinet şi biroul de aşteptare erau înțesate...
Cei mai mulți erau nervoşi, parcă erau la un doctor de boli nervoase... Am întîlnit
vreo doi scriitori, multe actrițe tinere, care povesteau fel de fel de lucruri, cum au
petrecut la băi... Era şi directorul unui teatru particular, căruia vream chiar să-i vorbesc despre
tine, darm-am răzgîndit, căci cred că e mai bine pentru tine la Național... Emy, am
cunoscut un bătrîn admirabil, cu care am petrecut o oră aproape, plină de farmec... După
ce ne-am cunoscut, în mod foarte simplu de altminteri, căci m-a văzut că privesc atent,
în biroul şefului de cabinet, un tablou alcătuit de el din fotografii de ale actrițelor
celor mai mari, care au ilustrat Teatrul Național, Eufrosina Popescu, Aristizza Romanescu, Măria Ciucurescu, Tina
Barbu, Lucia Sturza şi altele. Un tablou foarte interesant, pentru că e neaşteptat de variat
şi bogat, dar puțin cam comic pentru că unele din actualele stele sunt acolo îmbrăcate
după moda de la 1906, cu mîneci cu bufanți, cu părul claie, peste care e
pusă, cam spre creştet, pieziş, o pălărie de fetru bărbătească prinsă cu un ac, încît
cred că - vorbesc de cele care trăiesc -bucuroase ar renunța la cinstea unui astfel
de tablou istoric. M-a invitat, cînd a văzut că mă interesează, sus la bibliotecă să-mi
arate alte lucruri colecționate de dînsul... Afişul de la premiera Fîntîna Blanduziei, fotografii de-ale lui
Pascaly, Grigore Manolescu în Hamlet, Matei Millo în Lipitorile satului... Un adevărat muzeu adunat de
acest domn mărunt, cocoşat puțin si cu fața zbîrcită ca a lui Voltaire... La plecare,
după ce mi-a povestit o mulțime de întîmplări, domnul Basarabeanii - aşa se numeşte -
mi-a cerut si fotografia ta, căci, încîntat de cordialitatea lui, i-am mărturisit ce caut la
teatru, ca s-opuie în tabloul istoric. Emy... Emy, sunt sigur că va fi bine... G.D.L.
Emilia ridică din umeri cu o nedumerire disprețuitoare. - Acum înțelegi? Se dusese la National,
şi în loc să caute să vorbească cu directorul si-a găsit tocmai pe Basarabeanu ca
să discute... Seara i-am spus-o... şi mi-a promis că a doua zi vorbeşte neapărat cu
directorul. Eram necăjită, căci tocmai atunci venise în Bucureşti un fost deputat de la Bîrlad,
care nu-mi lăsa un minut liber. Vreo trei zile a trebuit să iau masa şi
la prînz şi seara cu el. Haide, încă una, pe hîrtie luată de la tutungerie.
Scumpa mea, Scumpa mea... scumpa mea... Veste bună... vei fi angajată sigur... Cînd (i-am spus
că mă duc... Am fost... Azi era lume tot atît de multă ca ieri. Directorul
a venit tocmai pe la 1 şi un sfert... A primit întîi pe directorul teatrului
particular, în urmă a intrat regizorul la el şi a stat pînă pe la 2.
După asta a primit pe doamna M.R., pe care şeful de cabinet a chemat-o la
telefon de acasă... începusem să devin nervos... Toată lumea se înăcrise de aşteptare... Unele doamne
rugau stăruitor pe şeful de cabinet, un tînăr blond şi foarte amabil. Cu toate că
se făcuse ora două şi ceva... a renunțat şi la masă şi la tot, a
dat ordin să fie introdusă toată lumea... Ne-am aliniat în cabinetul lui, ca soldații la
raport. Chiar ca la raport a început cu cel din dreapta. Mărturisesc că aş fi
vrut să-i vorbesc între patru ochi. Aşteptam destul de stînjenit să-mi vie rîndul... Era cît
peaci să-i vorbesc despre altceva, mai ales că vreo două fete înaintea mea, absolvente, ceruseră
să fie şi ele angajate şi abia după multă răzgîndire le spuse să vie mîine.
¹ ... M-a recunoscut, mi-a zîmbit foarte amabil, cu figura lui de mandarin chinez, dar
cînd i- am spus ce vreau, s-a cam întunecat. I-am explicat că e vorba desigur
de unul dintre cele mai mari talente ale teatrului^ nostru. S-a întors zîmbind către Horia
Dumbravă, care era şi el de fată, dar se vede intrase pe altă uşă, că
eu nu l-am văzut cînd a venit... A trecut pe urmă la cei din stînga
mea. Horia mi-a făcut semn să aştept... Tot timpul directorul era gînditor şi parcă mă
uitase cu totul... Si-a luat pălăria, şi-a pus-o pe vîrful capului, iar fără să scoată
nici o vorba... Dumbravă mi-a făcut semn să viu după el... Cînd m-au văzut plecînd
cu^ directorul, servitorii m-au salutat respectuos şi parcă mirați. In strada aştepta automobilul şi înainte
de a se urca, V., care stătuse mereu pe gînduri, de era să plec fără
să dau bună ziua, ca să nu-l mai trezesc din reveria lui, m-a întrebat, dintr-o
dată: „Domnule Ladima, nu vrei sa faci o traducere pentru Teatrul Național?" Am rămas uimit...
I-am explicat ca aş face-o bucuros, că aş avea chiar nevoie... Atunci mi-a întins mîna
şi mi-a spus să trec mîine pe la teatru... L-am întrebat însă ce face cu
tine... M-a privit mirat, pe urmă a clătinat din cap şi mi-a spus: „Spune-i domnişoarei
să vie la teatru la mine". O întreb surîzînd: - Te-a angajat? - Pînă la
angajament a mai trecut o lună... Mergeam in tiecare zi amîndoi ca la şcoală, la
director acasă - unde aştepta şi mai multă lume, că era şi avocat. Era însă
un tip foarte bine şi pînă la capăt tot m-a angajat. Cît de neaşteptată e
toată străduința omului acesta, cu manşete rotunde ca nişte burlane şi mustața de notar -
dacă n-aş şti că s-a sinucis, toate necazurile acestea ale lui mi s-ar părea comice.
- Tot mai citeşti? mă întreabă Emilia. - Cît e ceasul? Întinde mîna să ia
brățara. Cum s-a întors cu fața în jos talia î s-a sucit pe şolduri. Sînul
mic c ca un fruct mare, molatec între subsuoara brațului întins şi pîntec... - E
patru şi jumătate. Iau un aer plictisit, ca şi cînd m-aş întreba pe mine însumi,
pe urma aşa, fără interes: - Mai am timp, mai staiu... Pînă la opt n-am
ce face. - De ce nu dormi puțin? Insistă atît să dorm şi nu ştiu
de ce... Ar Fi o acceptare din partea mea, o găzduire care ar crea o
situație de egalitate, sau are ceva de făcut? Pe un petec de hîrtie cu creionul:
Dacă vii înainte de cinci acasă, treci pe la teatru... Am vorbit cu regizorul sa-ți
dea să dublezi pe Porția din Shylock. E, pe la şase, la teatru. ¹ V.
ca director al Teatrului Național practica anume sistemul audientelor colective pentru ca solicitatorii să se
jeneze unii de alții şi să poată el scăpa astfel mai uşor.- M-am dus în fugă şi am căutat pretutindeni pînă l-am găsit pe Soare. Mi-a
spus că habar n-are... că şi-a bătut cineva joc de mine. Ce-am pățit pînă să
mi se dea un debut. îmi venea să-mi dau demisia... ' M-am dus la director
şi am vrut să-i arăt gazetele de producție... Nu le-a citit şi mi-a spus că