
ca să pot ceti seara. încolo nimic. Nici covoare pe parchetul lucios ca o oglindă
de stejar, nici o mobilă de-a lungul pereților goi, de se vede şipca de stejar
care măsoară lungimea podelei jos, nici draperii la fereastră - nu e nici un pericol
de vecini - de poate năvăli lumina prin amîndouă ferestrele, aşa că, dimineața înainte de
a trece în camera de baie, iau mai întîi, respirînd puternic, o adevărată baie de
lumină. Cînd mi-a întîlnit privirea, pe care o spiona probabil, D. mi-a surîs scuzîndu-mă cu
indulgență. I-am cerut voie să mă îmbrac şi s-a grăbit să-mi dea dreptate, tresărind. Şi-a
luat apoi notele şi s-a îndreptat spre uşă. - Trec în salonaş pe divan şi
te aştept pînă te îmbraci. Aştepta cu privirea întrebătoare. - Dar îmi iau întîi baia!?
I s-au strîns trăsăturile feței, iar ochii şi-au pierdut lumina egală pe care o aveau.
- Te aştept oricît vrei, citesc ceva - şi brusc, ca şi cînd ar fi
călcat strîmb - sau poate trebuie să vie cineva... Întrebarea era stupidă şi-mi dovedea că
D. iar s-a tulburat, că e un aparat care funcționează anormal. - Nu, n-aştept pe
nimeni, dar dimineața îmi place să fiu singură în toată casa, să trec în voie
dintr-o cameră într-alta, să am astfel impresia că m-am închis ca să nu fiu tulburată.
Exact aş fi vrut să-i spun că vreau să am impresia că e o zonă
în care sunt inaccesibilă celorlalți... oricui. - Uite, plec imediat, nu te speria, că nu
rămîn să te văd goală, şi, spunînd asta, era din nou vulgar şi în intenție
şi în glas. Dar în cadrul uşii albe s-a oprit, şi-a frămîntat buzele ca şi
cînd ar fi luat o hotărîre definitivă şi pe urmă a revenit lîngă căpătîiul meu.
Mi-a pronunțat numele cu o voce muzicală şi înmuiată în lacrimi: - Nu e nimic
pe lume, nu pot face nimic ca să mă poți iubi puțin? E cu adevărat
imposibil? Întrebarea lui mi s-a părut frumoasă ca un zbor de pasăre şi i-am zîmbit.
A zîmbit şi el ca un pacient care zîmbeşte unui doctor. Am întors fața spre
perete însă, ca să evit un răspuns. Cînd mi-a luat mîna să mi-o sărute, a
lui era leşinată şi călduță, ca a unui bolnav de anemie. T.I I I I I I I I I I I I Luni de zile
n-am mai ştiut nimic despre el. Mă întrebam uneori ce s-a făcut - mi se
pare că te-am întrebat şi pe dumneata despre el - cred că pe jumătate bucuroasă
că nu mă mai sîcîie cu stăruințele sale, pe jumătate oarecum neliniştită că s-ar putea
să fiu uitată de cineva pentru care ani de zile am fost sensul vieții lui,
devenită acum indiferentă ca un astru care s-a răcit. Mi se părea că asta ar
fi pentru mine însămi o dovadă că într-adevăr poate înceta cineva să mă iubească şi
că deci ar putea veni o zi cînd pentru *** aş fi o femeie ca
oricare alta, pe care o laşi pe stradă să treacă fără s-o opreşti, adică fără
să socoti întîlnirea cu ea un mic eveniment. Într-o seară, la Teatrul Național, venisem înadins
s-o văd pe Lucile jucînd şi-mi era ciudă pe d-ta că ai refuzat să vii
s-o asculți, pretextînd că te indispun actrițele care debutează în piesele în versuri. Ea, săraca,
stăruise să te fac să asişti la spectacol şi cred că a considerat ca un
eşec al meu faptul că nu te-am putut convinge să vii, dar refuzul d-tale n-a
fost fără un soi de epilog. Alături de mine, cîteva fotolii mai la dreapta, era
D., întovărăşit de o fată drăguță, dacă vrei, dar amîndoi deplasați parcă la fotoliul de
orchestră, ca doi eroi din teatru care trebuie să ia din sală parte la acțiune.
Nu părea deloc surprins cînd m-a văzut, şi asta m-a enervat puțin, pe urmă am
observat că vorbea cu insistență şi cu o falsă căldură cu prietena lui. După un
timp, ca şi cînd s-ar fi topit în mine o pojghiță sufletească, m-am simțit uşor
înduioşată şi m-am hotărît să fac un foarte ciudat soi de serviciu amicului meu. L-am
chemat - şi a încremenit cînd a văzut semnul mic pe care i l-am făcut
- iar pentru că a trebuit să aştept puțin pînă să mă poată asculta, căci
după privire simțeam că îi vîjîie urechile, l-am certat, cu intenție, tare, ca să audă
fata care îl întovărăşea că m-a uitat cu desăvîrşire şi că nu a venit să
mă vadă. Cu coada ochiului am căutat să ştiu dacă ea ascultă şi am văzut-o
urmărindu-ne uimită. Aş fi vrut cu stăruință ca această atenție a mea să-i ridice lui
acțiunile de cuceritor asupra ei, căci cu sinceritate aş fi fost mulțumită ca o femeie
să-l iubească, să-i dea ceea ce nu-i pot da eu, dar asupra iubirii lor, acomodată
în lumea posibilităților, să planeze, superioară ca un vis irealizabil, pasiunea lui pentru mine. D.
era atît de fericit că toate zbîrciturile feței îi dispăruseră, întinse de un val de
sînge, gura i se umezise şi ochii îi rîdeau mai înviorați. In antractul următor am
primit însă prin omul de serviciu un bilețel al Lucilei prin care remarca mirată lipsa
d-tale, îmi închipuisem eu că ai ei erau ochii care cercetau neliniştiți prin gaura practicată
în cortină şi, declarîndu-se mulțumită că D. e în sală, mă ruga stăruitor să-i cer
lui să scrie cîteva rînduri despre debutul ei, la gazetă, căci se vede că ea
îl crede gazetar influent. Mi s-a oprit o clipă sîngele sub piele; am avut pentru
mine însămi un gest de dezolare. Mi-am spus, vorbind în gînd ca un desen pe
aceeaşi culoare, că pentru nimic în lume nu aş putea să cer lui D. un
serviciu, acum după ce fusesem prietenoasă cu el. Un surîs dăruit e un lucru prea
frumos ca să fie măsurat cu vreun echivalent şi eu îngheț uneori, chiar cînd constatarea
e ulterioară, la gîndul că ar fi bănuit cineva că un zîmbet al meu e
interesat, deşi, e timpul să-ți spun, mi se pare că din diferite motive lumea mă
crede altfel. Cu mîndria sufocată ca într-o agonie l-am chemat din nou, la sfîrşit, pe
D., cerîndu-i, cu glasul dezarticulat, să scrie cîteva rînduri. Într-o gazetă fără tiraj a apărut
un articol ditirambic, dar Lucilei nu i-am vorbit luni de zile. Indispoziția acestei întîmplări, insensibilitatea
mea față de D., chiar acum, cînd era întovărăşit de o femeie, au fost apoi,
după ce şi-a pierdut din acuitate, pentru gîndurile care m-au frămîntat pe drum spre casă,
ca o injecție care prepară un corp pentruoperație. Era în mine o durere amorțită la constatarea pe care o făceam acum că
nici gelozia, că nimic nu poate stimula o dragoste inexistentă, că nici mijlocul acesta recomandat
de atîția autori de maxime şi de piese de teatru nu mi-ar putea fi de
nici un folos dacă aş încerca vreodată să-mi recîştig prețul în ochii lui***. Într-o zi,
D. s-a achitat însă de serviciul pe care am încercat să i-l fac, şi încă
în mod princiar, deşi fără să ştie. înainte de Paşte plecam cu acceleratul la mătuşa
mea. Ştiu că ține mult să mă aibă de sărbători, pentru că venirea mea e
un adevărat eveniment în orăşelul lor. Casa mătuşi-mi capătă o deosebită importanță, devine centrul vizitelor
pas- cale şi mai toate familiile îşi dau întîlnire în casa în care mergem noi.
Cum mătuşa mea este o nevinovată cochetă a primirilor gospodăreşti, e fericită cînd mă duc
la ei. Mă aşezasem deci confortabil pe locul meu, lîngă fereastră, cu pardesiul încheiat şi
o tocă uşoară de drum trasă aproape pe ochi. Examinam curioasă pe tovarăşii de compartiment,
cînd a apărut în uşă, chemînd că a găsit loc, recenta metresă a lui ***.
Am încremenit cu buzele întredeschise şi inima îmi palpita ca o pasăre ce se zbate
ca să zboare, în mîna cuiva, şi nu izbuteşte. Crisparea gîtului îmi împiedica respirația. M-am
ghemuit mai mult, ca să nu fiu recunoscută, şi mi-am întors cu totul privirea pe
fereastră. El a apărut primăvăratec - l-am simțit fără să-l văd pe cînd aşeza geamantanul
în plasă, pe urmă s-au aşezat alături şi atunci am întors şi eu capul. M-a
salutat surprins şi amabil, dar era o amabilitate evident voită. Am înțeles mai tîrziu că
mergeau să facă Pastele la Sinaia, am înțeles din întrebările ei nerăbdătoare, dar şi din
geamantanul care dusese cîndva şi sărmanele mele cămăşuțe la Sighişoara, tot de Paşte. Era o
durere pe care nu o mai puteam stăpîni, care îmi măcina corpul ca un voltaj
prea mare, un aparat. La fel mergea acum cu o altă femeie, reedita funcțional ca