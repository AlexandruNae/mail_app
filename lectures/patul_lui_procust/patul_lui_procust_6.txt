
acelui care e impus unui convoi, obligat să se abată ca să ia un trecător
izolat. De altminteri, nici n-a mai venit la mine decît de puține ori. Ne-am întîlnit
multă vreme numai pe stradă şi am făcut totdeauna aşa ca, deşi i-am răspuns cu
amabilitate la salut, să nu mă poată opri să stăm de vorbă. Cînd mi s-a
părut că sentimentele şi mai ales dorințele lui şi-au pierdut din acuitate, i-am făcut din
nou posibilă venirea în salonaşul cu divan care face colț, cu birou în miniatură şi
mese din tipsii de aramă bătută. E adevărat că de cînd intra, chiar de la
uşă, căuta să-mi surprindă privirea, ca să vadă ce intenții am. Şi pe urmă, punîndu-mi
întrebări obicinuite, mă supraveghea continuu, ca un judecător de instrucție care, fumînd amabil cu cel
bănuit, îl examinează atent. Vream să plec îndată, dar gestul mi se părea brutal şi
atunci exageram în întrebări binevoitoare, al căror răspuns nu-1 aşteptam niciodată. Pînă cînd, în cele
din urmă, el mă întreba, vrînd să pară degajat: „Vrei să pleci?" Şi aşteptînd răspunsul
meu pe care îl ştia inevitabil şi penibil prietenos: „Trebuie să mă duc să încerc
o rochie, însă n-are decît să mai aştepte croitoreasa". Dar abia acum plecarea era hotărîtă,
căci peste cîteva momente, după ce îl mai întrebam ceva fără rost, îmi puneam pălăria:
„Mă conduci pînă la o trăsură?" Conştiința mea era acum împăcată, căci aveam chiar aerul
- şi asta era important - că am făcut un sacrificiu pentru el, întîrziind. Într-o
zi, într-o dimineață luminoasă, cum citeam leneşă încă în pat, a venit şi a intrat,
profitînd că era deschis. Am încremenit şi, ca într-un film american din Far-West, privirile a
doi duşmani care se examinează brusc din prima clipă ca să-şi cunoască intențiile, iar pe
urmă îşi dau familiar mîna, ochii noştri s-au întîlnit. M-am liniştit însă imediat. D. era
trist şi transfigurat. Ochii mici aveau o lumină vagă, iar gura veştedă, un surîs care
cobora colțul stîng al buzelor. Nu era liniştea imobilă despre care ți-am scris. A aşteptat
să mă liniştesc şi eu, iar cînd a văzut că sunt dispusă să stau de
vorbă cu el, şi-a adus un taburet lîngă căpătîiul meu şi mi-a spus că afară
e o vreme de primăvară frumoasă, că toată lumea e pe stradă şi că sunt
o leneşă dacă sunt în pat la o asemenea oră, chiar dacă e sărbătoare. Era
simpatic şi-i vorbeam cu plăcere. învîrtea în mînă gînditor o foaie de hîrtie, în timp
ce-mi răspundea. I-am cerut să văd ce e şi mi-a arătat-o bucuros. Era o romanță
din cele pe care le vînd colportorii prin cafenele, prost tipărită, cu notele greşite şi
versurile anapoda. Dar era vorba acolo de un bărbat, care spunea unei femei - chipurile
în versuri - „o, te-am iubit întotdeauna şi tu n-ai prețuit cum se cuvine dragostea
mea, dar vei îmbătrîni, toate farmecele se vor duce şi atunci vei regăsi, părăsită de
toți, pe cel care te-a iubit de cînd era copil şi te va iubi pînă
la moarte". ¹ Acest T. nu este o inițială cum s-ar părea, căci a devenit
un adevărat nume, şi nu ştiu dacă n-ar fi trebuit să fie scris Te. Mi-a
lămurit surîzînd, cînd am fntrebat-o, că în aceeaşi clasă a liceului de fete erau două
colege cu numele de Măria Mănescu, de altfel verişoare amîndouă, şi atunci fetele le deosebeau
numai după inițialele părinteşti. Dar Ve şi Te au răms domnişoarele Măria Mănescu şi după
ce au sfîrşit liceul, ba pentru intimi chiar după ce s-au măritat- Am auzit-o aseară cîntată într-o familie (cred că într-o familie de funcționari de la
poştă, cu fete, unde el se ducea de obicei) şi azi am cumpărat-o. Era plin
de cîntecul acesta şi simțeam bine că venise să mi-l aducă, nu ca o pledoarie
pentru cauza lui, cît ca să încheie firesc o stare sufletească, stăruitoare în el, ca
o lumină într-un interior confortabil. Venise la mine mai mult pentru el însuşi, ca să
bea tot paharul de vin al coincidenței plăcute. Din cauză că am înțeles asta nu
i-am spus: „dar eu nu sunt o femeie iubită de toată lumea", ci aşa vag:
„Vor fi femei iubite de toată lumea?" El s-a uitat, surîzînd mirat, în ochii mei:
„Tu". Am primit însă răspunsul acesta măgulitor cu conştiința tulbure cu care desfaci un plic
care nu ți-e adresat decît din greşeală. M-am întrebat dacă e exact ce spune, sau
dacă nu i se pare lui asta, cum ni se pare tuturor că obiectul pe
care-l dorim, şi ne e refuzat, e dorit de toată lumea. I-am spus îngîndurată: „Ți
se pare". M-a privit surprins, cu colțul gurii fixat într-un surîs, stabilind parcă o concluzie
unei lungi discuții care n-a avut loc: „E îngrozitor cîți bărbați sunt îndrăgostiți de tine"...
N-am răspuns nimic, pentru că argumentele lui nu m-ar fi convins. De unde să ştie
d că acei bărbați, şi încă ațîți, mă iubesc cu adevărat, cînd eu nu pot
să ştiu măcar despre unul singur, despre *** dacă mă iubeşte sau nu. Am devenit
tristă, căci din tot corpul mi s-a adunat un nod, ca un nucleu, în inimă.
Am auzit de multe ori spunîndu-mi-se că sunt iubită în taină de bărbați şi am
fost invidiată de asta, ca şi cînd ar fi fost o realitate pentru mine această
iubire de a cărei existență nu ştiu, cum nu ştiu să desluşesc realitatea unui singur
personaj în toată populația Guatemalei, unde n-am fost niciodată, însă ştiu că există. Dar ştiu
un lucru, că *** nu mă iubeşte, că am suferit din cauza lui aproape mortal.
Dacă sunt într-adevăr excepțională, cum de îmi poate prefera pe alta? E numai joc al
întîmplării toată iubirea? Şi dacă într-adevăr el mă prețuieşte ca pe singura femeie al cărei
suflet a stat față-n față cu al lui, atunci pentru ce acum e în brațele
alteia, pentru ce mie mi se întîmplă ceea ce mi se întîmplă, pentru ce el
şi eu trăim în medii străine, jucînd acolo o viață definitivă, cînd avem intens şi
nevăzut acelaşi suflet ca doi frați siamezi acelaşi pîntec? El are metresă, trăieşte o viață
completă fără mine, apare cu femei care joacă rolul de soție, de la masa luată
în restaurant pînă la camera de dormit; asta poate pînă la moarte, în orice caz
acum cînd tinerețea trece. Ochii mi s-au îngreuiat din nou de tristețe, dinții au prins
buza de jos şi pe urmă am unit sprîncenele în unghi ridicat ca să nu-mi
dea lacrimile. O, imposibilă dragoste, suflet fermentat de îndoială, descurajare de „femeie iubită de toți
bărbații". Aş fi vrut ca D. să plece, ca să pot sări din pat şi
să mă plimb agitată prin casă... Dar dacă toți se înşală? Oare nu i se
spune oricărei femei acelaşi lucru? Sau dacă mi se spune numai mie nu-i poate un
malenlendu general? S-ar putea să nu fie vorba decît despre o simpatie anume, nu neapărat
erotică, şi în privința asta mi-am adus aminte cît de mult m-a neliniştit faptul că,
atunci chiar cînd toți bărbații musafiri, în aceeaşi casă cu mine, îmi arătau stăruitoarea şi
indiscreta lor preferință, pînă la complimentul definitiv şi brutal, nevestele lor nu erau geloase. Pe
urmă, mi se atribuie anumite „succese" pe care eu ştiu că nu le-am avut. Nu
cumva tot ce mi se atribuie e de aceeaşi natură? Aş vrea să fiu însă
iubită, dorită definitiv şi numai eu, în toate privințele, de toți bărbații, numai ca să
fiu şi mai prețuită de *** şi ca să fiu sigură că nu e nimic
din tot ce oferă celelalte pe care să nu-l pot oferi şi eu. Timp îndelungat
am rămas pe gînduri, abătută, uitînd de el, cu sufletul ciugulit din cînd în cînd
de cîte o întrebare, ca de ciocul unei păsări cenuşii. Pe urmă, ochii împăienjeniți, pe
care îi întorsesem cum întorci o scrisoare ca să nu-ți citească vecinul înea, au rămas ca fixați de roşul viu al unor maci de Luchian. E tabloul
despre care ți-am spus că l-am primit dar de ziua mea şi pe care n-am
vrut să ți-l arăt ca să fac un act de voință. Cu chenar de lemn
negru, l-am fixat pe peretele din fața patului pentru că roşul fraged şi catifelat al
petalelor îmi limpezeşte privirea somnoroasă dimineața cînd mă scol, de pot ceti ora la ceasornicul
de alături de el. Ți-am spus, de altfel, că în odaia de dormit, văruită alb
şi cu vreo două dungi aurii, nu e decît divanul alb, scăzut şi vast, tabloul
de Luchian, ceasornicul şi, la căpătîi, o măsuță albă pentru becul cu abajur de faianță