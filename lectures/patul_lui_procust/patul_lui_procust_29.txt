
are în cap o piesă de mare succes cu un rol pentru mine... Haloimăsuri! Venise
Sfîntul Dumitru, şi eu nici nu apărusem pe scenă, la repetiție măcar. „Sfîntul Dumitru"... Din
nou se adună ca o figură de nori în mintea mea. Dacă aş gîndi m-aş
simți poate bine, ca după o lăsare de sînge. Dar nu... alt bilet. Dragă Emy,
ieri am întîlnit la teatru pe autorul Sufletelor tari, care mi-a spus că nu te
cunoaşte, dar că în principiu nu are nimic de obiectat dacă vrei să dublezi pe
doamna Filotti... l- am cerut să-mi scrie două rînduri către regizor, să spună că el
crede că eşti indicată pentru rol. Ştiu că autorii au dreptul să-şi aleagă interpreții... Prin
urmare, de Sf. Dumitru vei juca sigur.¹ - A trecut şi Sfîntul Dumitru şi tot
nu mi s-a dat rol, îmi explică Emilia, care, sprijinită într-o rînă, citeşte cu mine.
Se aud bătăi în uşă şi rămîn încremenit, cînd aud glas îndreptat spre noi: -
Emilia! Mă lămureşte în mod firesc... făcîndu-mi semn să stau liniştit. - E Valeria care
ne aduce cafeaua. Aş vrea să mă acopăr. Mi se pare nemaipomenit... Ce gîndeşte, exact,
femeia aceea, despre ce e înăuntru? I se pare firească această situație? Ce crede ea
despre gîndurile mele? S-o fi întrebînd asta? Emilia şi-a pus baboşii, a strîns în jurul
şoldurilor doldora chimo-noul roşu şi a întredeschis uşa. Mă acoperisem pînă la gît. A primit
tava cu ceştile frunză şi pahare cu apă, pe urmă a ieşit din nou. Am
aprins țigara şi m-am gîndit aşa, în mod stupid, întrebîndu-mă dacă Ladima o fi bănuit
vreodată scenele acestea. „Sfîntul Dumitru"... L-am întîlnit iar, dar fără să ştiu nimic din ceea
ce ştiu azi. Ce ciudat mi se pare să leg, deodată, de viața mea trecută
o altă viață, la întretăiere, la o dată anumită. Ştii ce făceai acum un an
la data cutare, pentru că viața ta trece, aşa ca un fir, şi prin data
asta. Dar să descoperi că prin aceeaşi dată, altă viață trece cu firul ei ți
se pare ceva din altă lume... Ai impresia asta, cînd citeşti în ziar despre o
dramă recentă... „Se cunoscuseră anul trecut la curse... la Derby"... Şi numaidecît... „Dar la curse
la Derby anul trecut eram şi eu... Stai, ce făceam în ziua aceea?"... „Au venit
şi au luat masa la un restaurant de pe 11 Iunie"... Nu, eu am fost
la masă într-o familie... Iată ce făcea deci Ladima, care-mi apărea din neant, parcă, la
26 octombrie, cînd firele noastre s-au întretăiat iar. Alerga după regizorii Teatrului Național. Eram cu
„rabla" într-un şanț, în dreptul unui loc viran dinspre capătul parcului Filipescu, spre Calea Dorobanților,
tîrziu de tot, după miezul nopții... Fusese o zi călduroasă de toamnă, ca de vară...
Pe la unele cafenele mai erau mese afară^.. Mîncasem la un restaurant de la Şosea,
unde stătusem pînă pe la patru, cu prietenii. Plîngeam - cu cotul pe volan -
cu capul întors pe spătarul fotoliului. Cineva s-a apropiat de mine şi atunci m-am oprit
din plîns, fără să ridic însă capul. ¹ În realitate nici nu ne fntîlnisem la
teatru, ci la „Capsa", şi mă rugase foarte stăruitor, aproape umilitor, să accept dublura... De
altfel, nu mă interesează decît creatorii rolurilor, căci ei fixează momentul piesei... Restul interesează numai
teatrul... Ştiu că direcția n-a aprobat fnsă această dublură.- Domnule, ce naiba ți s-a întîmplat?... Eşti rănit?... Sergent, ei sergent ! ... Vino
încoace. Sergentul i-a strigat de departe: - Lasă-l, domnule, că e beat... Străinul, a cărui
voce îmi era totuşi cunoscută, dar n-o puteam identifica, a stăruit: - Beat, beat... dar
s-o fi rănit. Sergentul a răspuns din nou: - Lasă-l, domnule... Ăsta e obiceiul lui...
Nu e întîia oară... Lasă-l în pace... Abia cînd mi-am dat seama cine e, în
lumina lunei tîrzii, la ora aceea, m-am înfiorat. Era domnul de la Movilă cu care
mă bătusem în duel... Parcă era un strigoi, desprins de cele pămînteşti. Am ridicat încet
privirea. - Bună seara, domnule... şi deschizînd portița maşinii... nu vrei să stai puțin lîngă
mine? S-a urcat cu oarecare dificultate, căci maşina, băgată în şanț, era destul de înclinată...
N-aş putea să spun ce bucurie m-a cuprins, ca o înseninare stelară, o dată cu
venirea omului acesta, care încă de la Movilă îmi dăduse o impresie de loialitate şi
bravură... ÎI simțeam ca pe un frate bun. L-am întrebat însă abia după un timp:
- De unde vii?... - Umblu aşa năuc... uneori noaptea... cutreier mahalalele, ca o stafie,
cînd toți dorm... Stau tocmai pe Rahovei... Dumneata? - Am umblat si eu cu maşina
înspre Ploieşti... Veneam spre casă... Mi-era teamă să nu mă întrebe de ce plîngeam... dar
mi se păru straniu, din punctul lui de vedere, că nu mă întreabă totuşi... Calea
Dorobanților la ora aceea era de obicei neumblată... însă de cînd se stricase şoseaua Jianu...
multe maşini treceau pe acolo, spre oraş, claxonînd din pricina căruțelor care veneau cu alimente
spre piață şi luminînd cu farurile. Noi eram însă cam la cincizeci de paşi din
drum. M-a întrebat tăcut: - Ai țigări? I-am întins tabachera şi mi-am scos şi eu
una... Bricheta însă nu lua foc... - Ai chibrituri? -Nu. A venit sergentul care ne-a
dat să aprindem, şi, după ce şi-a aprins şi el țigara oferită: - Văd că
sunteți cunoştințe? - Da, ne cunoaştem. - Bună seara... şi s-a depărtat, călcînd cu tocuri
grele... Ladima a fumat țigara toată în tăcere, întors cu fața cînd înainte, cînd răsturnat,
spre cer... Cînd trăgea, îi vedeam figura palidă cu orbitele adînci, cu mustața ridicată. Lumina
lunei pline făcea ca formele să aibă oarecare limpezime, dar totul era scăldat ca într-o
umbră cro-mo... A zvîrlit mucul de țigară. - Mai stai mult aici? - Nu ştiu...
A urmat apoi iarăşi o lungă tăcere. Cum dincolo de şosea erau case mici de
mahala, se auzeau din cînd în cînd lătrături de cîine. De altfel, e probabil că
şi puținele vile care se clădiseră aci, în plin cîmp, după un plan de parcelare
pe care pentru moment nu-l puteai ghici, erau păzite de cîini. Prea erau departe de
oraş. - Cum îți convine... să plec? sau să mai stau? - Dacă vrei, mai
stai, pînă se stinge lumina de la fereastra aceea mare de colo. - Aştepți vreo
femeie?...- E acolo o femeie... dar n-o aştept... E doamna de la Movilă pentru care
ne-am bătut în duel. N-am putut să-i văd fața, dar am simțit că a tresărit,
după cum şi-a încleştat mîna în spătarul gros al fotoliului. - Cum? o cunoşti? Am
zîmbit şi am simțit ca o voluptate grea, cu gust de pelin şi doctorie, să-i
spun omului acesta pe care-l ghiceam un suflet deosebit de al mulțimii, înțelegător ca un
duhovnic lumesc, să-i afirm răspicat şi greu, cu ostentație. - O iubesc de patru ani.
De cînd vreau să ajung odată aci, la această spovedanie, de aproape doi ani... A
rămas iarăşi îndelungă vreme pe gînduri... Atunci încercam să ghicesc cam ce gîndeşte, cum aş
fi aşteptat fără răsuflare o sentință, dar azi, după aceste scrisori, ştiu mai bine. -
De ce i-ai spus vorbe atît de grele la Movilă?... - Pentru că îmi era
cu neputință să văd alți bărbați ciocnind paharele cu ea, cu înțeles... Aş fi vrut
din tot sufletul ca omul acesta să mă întrebe mai mult... Era singurul pe lume
căruia i-aş fi încredințat taina, pe care n-o ştiu nici părinții mei, faptul cumplit care
e cancerul vieții mele, care mă face să fug de o femeie iubită. Posibilitatea de
a povesti cuiva cît sufăr m-ar fi uşurat poate ca filtrarea sîngelui. Aş fi vrut
să-i spun că de un an şi jumătate viața mea e o viață de spion
şi condamnat... Aş fi vrut să-1 rog eu să-mi ceară să-i povestesc, căci deşi era
atît de tăcut şi îndepărtat, îl ghiceam în stare de o mare prietenie... Mi-a spus
rar, nedumerit: - Mi s-a părut, la Movilă, că nu vă cunoaşteți. - Ne cunoşteam,
dar nu ne vorbeam... Pentru ea venisem acolo... Ca s-o supraveghez... Îmi venea să-i spun:
„Dar ca să înțelegi, ar trebui să-ți povestesc multe... Ar trebui să ştii cutare şi
cutare lucru." Azi îmi dau seama că putea oarecum să mă înțeleagă şi fără să-i
spun nimic... Acum luna apusese şi era răcoare... Fereastra, foarte mare, mai mult decît dublă,
era mereu luminată. Vila, modernă de tot, se distingea albă, umbroasă, cu linii geometrice şi