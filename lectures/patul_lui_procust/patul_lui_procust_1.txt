C a m i l P e t r e s c u Patul lui
Procust IIII Mustrările d-tale sunt fără utilitate, ca mînia cuiva care bate la uşa vecină
închisă, în loc de aceea pe care o caută, dar şi în scrisoarea trecută, ca
şi acum aproape, mi-a slăbit voința de a face efortul unei explicații gîndul că şi
lămuririle sunt de obicei zadarnice. ¹ Veneam în ziua aceea cu brațul plin cu flori
... Nu mă aşteptase ... Nu dorisem decît să retrăiesc o clipă ... ceva din
trecut şi mă supuneam acestui demers cum primeşti un singur pahar de vin, ştiind că
mai multe nu ai putea suporta. Dar servitorul mi-a remis un bilet cînd am sunat.
Un plic odios, de un albastru pal, aproape alb. Parcă un gînd otrăvit mi s-a
împrăştiat în sînge şi mi-a uscat pielea. Nu ştiam ce să răspund, nici n-am citit
biletul, pentru că acum conținutul lui mi-era indiferent. Altă-dată mă adînceam în cercetarea motivelor, cum
ai căuta izvorul apei neregulat subterane într-o grotă. Mi-era acum numai o milă imensă de
bucuria mea şi de florile pe care le aveam în brațe. Am regretat pe urmă
brusc că am dat drumul trăsăturii – din superstiție – căci eram atît de obosită,
că nu mai puteam merge pe jos, şi parcă din senin am început să sufăr
în tot corpul cum revin durerile dacă a trecut prea repede anastezicul. Mă strîngeau pantofii,
mi se lipeau năduşite, de-a lungul picioarelor, jartierele. Nu ştiu de ce mi-a fost ruşine
să mă vadă servitoarea că aduce flori neprimite acsă şi asta era fără temei, pentru
că de obicei îmi cumpăr singură flori, pe care le aduc şi le risipesc în
vasele smălțuite. Dar gîndirea mi-era atît de dezorientată şi mă puteam folosi de o logică
jignită tot atît de puțin cît te poți sprijini pe un picior bandajat. Încruntasem sprîncenele
ca să nu-mi dea lacrimile şi regretam stupid pe un singur ton, cum, îți aduci
aminte cînd ai fost la noi la vie, cînta neîntrerupt din fluier, aceeaşi măsură nebunul
care se întorcea cu vacile. De ce a făcut asta ? Singur m-a chemat şi
eu am venit să fac un lucru drăguț, nerefuzînd să retrăim o oră dintr-un trecut
atît de plin de bucurii neclasate încă. Acasă l-am găsit pe D. stînd pe divan
şi citind. Socot însă că a luat cartea în mînă numai cînd mi-a auzit paşii
în vestibul. M-a scos din sărite şi cred că în privire îmi apăruse, ca un
cîine la poarta ogrăzii, toată indignarea de care eram capabilă. Mi-a fost însă milă de
el ... Era palid, mai urît ca de obicei, cu ochii tulburi şi gura informă,
uscată ca o smochină. Aş fi vrut să-i pun din nou în vedere că nu
trebuie să intre şi să rămînă la mine cînd nu sunt acasă, dar mi s-a
părut că mînia mea i-ar sfărîma nervii, că l-ar deprima ca o insultă nemeritată. De
aceea am zîmbit oportun şi i-am dat mîna ... Mi-a sărutat-o intimidat şi a căutat
să-mi definească parfumul. Întîia oară mă parfumasem din nou – tot din superstiție – cu
parfumul care făcea parte din vechea mea dragoste, ca mirosul dintr-o grădină. Pe urmă a
întrebat stîngaci şi penibil: „Te superi că te-am aşteptat ?” Întrebarea lui, care nu avea
decît un răspuns, m-a crispat din nou, m-a enervat mai mult decît aşteptarea însăşi şi
n-am răspuns. Fireşte că oricare altul ar fi plecat imediat, jignit, el ¹ Aceste „mustrări”,
făcute numai din prietenie, n-aveau nici un accent deosebit şi erau mai mult efectul unei
nedumeriri pe care scrisorile care urmează e drept că au împrăştiat-o; dar e şi mai
drept că auînlocuit-o cu altele noi, descoperiri cu totul neaaşteptate, care au dus la alcătuirea acestui „dosar
de existențe” pe care-l înfățişăm cititorilor. De altfel, pentru înțelegerea unor referințe din aceste scrisori,
sunt negreşit necesare cîteva lămuriri, fie şi cu prețul unui ocol de la început. Am
sugerat, ba chiar am propus doamnei T. Mai întîi să apară pe scenă. Am avut
întotdeauna convingerea – şi azi mai înrădăcinată ca oricînd – că „meseria”, „,meşteşugului” sunt potrivnice
artei. În cronicile mele de teatru, de pildă, am cerut adesea, gîndind că numai astfel
se va regenera arta actoricească la noi, ca directorii de teatru să încerce să-şi recruteze
interpreții principali nu dintre ucenicii care au făcut conservatoarele, cît mai ales atrăgînd în lumina
rampei dintre personalitățile care şi în alte regiuni şi-au dovedit capacitatea de creație. Să aducă
pe scenă complexe de experiență din viața reală, aşa cum au procedat cîțva mari regizori
streini. Cum se gîndeşte, cum iubeşte, cum se suferă nu se poate învăța în orele
de curs şi nici atesta prin certificate de absolvire. Elementele modeste, educate cu îngrijire şi
discernămînt, îşi pot valorifica prin lecții însuşirile de rînd, obținînd acea capacitate standart care face
ca majoritatea elevilor intrați într-o şsoală, fie ea militară, liceu, de bele-arte sau sivicultură, să
termine aproape toți, promovînd an cu an, automat şi cu răbdare. Dar teatrul nu poate
fi decît, intens, al personalităților puternice şi al dislocărilor de conştiință ( restul e distracție
şi „instituție culturală” ). Nu are deci nici o valabilitate objecția care mi s-a dus:
că în artă e de la sine înțeles că firile excepționale n-au nevoie de Conservator,
însă această şcoală este absolut necesară pentru temperamentele modeste. Acest răspuns înseamnă, cred, o contradicție
în esență. Căci nu are ce face cu aceste temperaturi modeste ( care sunt bune
cel mult pentru rolurile secundare şi ca să furnizeze scenelor periferice copii după actorii zilei
). Arta teatrului are nevoie tocmai de firi de structură excepțională. Din păcate, e ştiut
că tocmai acestea sunt excluse inițial prin însuşi caracterul Conservatorului. În definitiv, după ce criterii
îşi aleg profesorii acestor şcoli elevii ? Mai întîi „după fizic”. Există aberația „fizicului în
teatru”, înțeles ca fizic frumos. Cînd arta cere un fizic apropiat rolului: mare pentru Danton,
Othello, Holofern, diform pentru Richard III, Smerdiacoff şi bufonii din toate piesele, tînăr şi frumos
pentru Romeo, potrivit şi nervos pentru amantul „modern”, burtos pentru comic, cînd, în sfîrşit, arta
cere în fizicul actorului tot atîta variație cîtă a creat viața, comisia profesorilor admite cu
preferință un fel de tip care „are fizicul”, adică nu e nici mare, nici mic,
nici gras, nici slab, nici frumos, nici urît, nici alb, nici negru, în afîrşit, ceva
desăvîrşit mediocru, incolor şi neexpresiv, un fel de domn cumsecade de 20 de ani, care
nu sugerează nimic şi pe care oricînd l-ai lua mai curînd drept funcționar comercial decît
slujitor al artei. Altă aberație este aceea a „vocii”. Atîți tineri fără ocupație devin actori
pentru că au voce, cînd ar trebui tocmai pentru acest motiv să fie eliminați de
la clasele de dramă şi comedie. O „voce muzicală”, cu o sonoritate independentă de conținutul
frazei, e totdeauna, patognomonic, o dovadă de lipsă de inteligență, de absență a temperamentului şi
a virilității. Tenorii au o reputație bine stabilită de sărăcie cu duhul, iar pînă la
începutul veacului trecut, cîntăreții aleşi pentru anumite mari cariere muzicale erau castrați, pentru ca vocile
să le devină şi mai frumoase. Autentica frumusețe a glasului e însă cu totul de
ordin interior. Ea implică o corespondență ( şide aci neregularitatea ei ) cu înseşi străfundurile
emotivității. O femeie – observați în jurul dumneavoastră – are voce frumoasă cîn vorbeşte cu
cel care-l iubeşte şi voce urîtă, cînd porunceşte servitoarei să aducă apă sau să spele
vesele. Adăugați la aceste criterii de ordin fizic vechea prejudecată a talentului. Talentul se descoperă,
conform celor ştiute, în modul următor: în fața comisiei aşezate la o masă lungă, un
băietan sau o fetiță sufocată de trac spune fie Latina gintă fie Duşmancele, şi după
asta domnii examinatori descoperă talentul, cum medicii de pe vremea lui Molière aflau de ce
suferă un bolnav, pipăind piciorul patului. În modul acesta clasele se populează cu numeroşi elevi,
dintre care unii încă ar mai avea şansa, datorită neprevăzutului dezvoltării ulterioarea, să poată crea
în artă dacă n-ar fi obligați de maeştrii lor să-i imite, după geniala metodă didactică: