
critici cu atît mai îndîrjite cu cît sunt mai nedrepte?... Nu trebuie să ne sperie
aceasta... Nimeni nu aruncă cu pietre decît în pomii cu rod... De altfel, domnilor, partidul
liberal e obicinuit cu astfel de atacuri... îngăduiți-mi să amintesc, domnilor, un mic episod din
trecutul nostru... (E supărătoare această repetare a unor cuvinte, dar e cu totul obicinuită în
oratoria parlamentară, ca un tic, care probabil înlesneşte ritmul gîndirii, sau respirația. De obicei, la
corectură, oratorul o suprimă, dar Gheorghidiu n-a făcut-o - N. R.) Domnilor, s-a dus împotriva
partidului nostru şi îndeosebi împotriva actualului preşedinte al Consiliului una dintre cele mai sălbatice campanii,
s-au ridicat cele mai deşănțate acuzații de necinste împotriva unui om despre a cărui onestitate
azi nu e nimeni în cuprinsul Romîniei Mari, oricît de adversar, să se mai îndoiască.
De ce era denunțat, de ce trebuia înfierat cu «fierul roşu» primarul Vintilă Brătianu? (Aplauze
puternice.) Pentru că dăruise acestei capitale tramvaiele electrice... (Aplauze puternice.) Mai e cineva azi să
nu-şi dea seama ce binefacere a fost pentru această capitală minată de război, ca să
se găsească, după încheierea păcii, măcar cu o rețea de tramvaie, în locul ruşinoaselor cotigi
cu un cal care îi străbăteau străzile. Asta a fost una din crimele partidului liberal.
(Aplauze prelungite.)" Abilitatea lui Gheorghidiu de a trage în rîndul atacaților cu el pe Vintilă
Brătianu, pe o chestie care a produs la timpul ei dezbateri atît de pătimaşe, a
fost incontestabil dintre cele mai reale şi mai pline de efect, mai ales că reportajul
indica în fruntea miniştrilor prezenți... pe şeful guvernului. Interpelatorul produsese liste întregi de cifre şi
rapoarte, care dovedeau că fabrica de muniții al cărei preşedinte de consiliu de administrație era
Nae Gheorghidiu, şi acea de avioane, al cărei administrator delegat era, nu produc decît foarte
puțin, de calitate inferioară şi mult mai scump decît am putea obține din străinătate. Timp
de 3 ore Gheorghidiu a citit alte cifre şi rapoarte din care rezulta că fabricile
produc, că produsele sunt de o calitate excepțională şi că nu sunt deloc mai scumpe
decît cele străine, dimpotrivă. Şi ca o concluzie... „Dar eu vă întreb altceva... domnilor... Poate
fi prea scumpă o industrie națională, care ne-ar permite fn caz de război să fabricăm
avioanele şi armamentul de campanie fn țară, fn loc să mai aşteptăm, aşa ca fn
1917, ca ele să ne sosească prin Dardanelele fnchise sau prin Arhanghelskul fnghețat - adică
să nu ne sosească, aşa cum nu ne-au sosit? (Aplauze îndelungate pe băncile majorității.) Domnilor,
dacă m-au îndurerat atacurile primite în ceea ce priveşte persoana mea, m-au revoltat cele aduse
împotriva intereselor țării. Domnilor, ştiu care-c gîndul nemărturisit al celor ce mă atacă, dar nenorociri
se pot întîmpla oricărei familii... Sublocotenentul fn rezervă Ştefan Gheorghidiu şi-a găsit pedeapsa în fundul
ocnei... şi nimeni dintre noi, dintre cei de acelaşi sînge cu el, n-a făcut vreodată
cel mai mic demers ca pedeapsa să nu fie executată pînă la ultima ei literă...
Găsesc că este însă o neiertată lipsă de scrupule să fie atacat, fie şi numai
prin aluzii perfide, unchiul care a contribuit la înarmarea armatei romîne, pentru vina nepotului care
a trădat această armată... (Vii aplauze.)Domnilor, am fost atacat cum puțini oameni din țara romînească au fost. Puțin îmi pasă
cînd ştiu că acțiunea mea e spre folosul obştesc. Nici n-am căutat să răspund vreodată
insultelor, care, recunosc, au devenit, nestînjenite, avalanşe... fn ziua însă în care calomnii de cafenea
şi de club cu cagnotă (aplauze vii) au ajuns pînă la tribuna Parlamentului, aduse de
un om fără răspundere, atunci din respect pentru această adunare m-am simțit obligat să lămuresc
acest caz, chiar cu riscul de a-i răpi din prețiosu-i timp (aplauze prelungite), nu fără
speranța că asemenea uşuratice acuzații nu vor mai fi formulate aci împotriva nimănui. (Aplauze puternice,
repetate.)" Din pricină că nici o gazetă nu mai îndrăznea, nu să-I atace, dar nici
măcar să comenteze atacurile altora, succesul lui Gheorghidiu s-a prelungit şi în săptămînile următoare în
cercurile politice. A dat cîleva zile impresia că e un neînțeles, un nedreptățit, un element
de sprijin al statului, calomniat. „Orice- ai zice, îmi spunea un fost ministru, într-o seară,
la teatru, dar statele nu se creează şi nu durează prin oameni ca Ştefan Gheorghidiu,
ca George Ladima (cred că ar fi adăugat şi pe Fred Vasilescu, dacă l-ar fi
cunoscut), ci prin contribuții pozitive ca Nae Gheorghidiu. Pentru un stat e mult preferabil un
constructor, chiar veros, unui individualist oricît de strălucit, dar dizolvant... Nae Gheorghidiu a apărut -
asta e impresia mea - fntr-o altă lumină Camerei, a izbutit să schimbe punctul de
vedere, a convins... şi asta a fost cauza succesului lui, care a fost realmente foarte
mare, şi impresia unanimă e că va fi rechemat pe viitor în orice guvern liberal."
Adevărul e că s-a vorbit din nou, după ce înainte se ceruse atît de stăruitor,
„epurația partidului", de oamenii de afaceri şi de reintroducerea în minister a unor elemente „constructive"
ca „deputatul de Oravița". - Cînd am coborît de la tribună mi-a întins cel dintîi
mîna, sculîndu-se în picioare şi aplecîndu-se peste banca ministerială: „Foarte bine!" Cineva a întrebat: -
Tancred unde era? Nu l-am văzut deloc. La care tata a jucat cu înțeles de
nedumerire, nemulțumit, degetele mîinii stîngi, iar Nae Gheorghidiu a clătinat din cap, a privit pe
gînduri, în gol. - Tipul e cam suspect. Trebuie urmărit... Am uitat să spun. Ştiți
cine m-a felicitat cînd am ieşit pe culoar? Mirto... Mirto, care mă între-rupsese tot timpul.
Spun serios... Nu s-a oprit în loc, dar mi-a strîns mîna, aşa, grav: „Mi-ai plăcut...
Atît îți spun: Mi-ai plăcut." Mare pezevenghi! Altul a observat, mirat şi bucuros: - Domnule,
Dimescu a fost magnific la întreruperea lui Madgearu... Să ştii, coane Nae, că a făcut
o foarte bună impresie că el de pe banca ministerială te-a sprijinit aşa de frumos.
Gheorghidiu zîmbea, împăcat cu tot universul. - Dar bietul Dumăroiu?... Ce cumsecade... N-am schimbat în
viața mea zece vorbe cu el, şi ce frumos m-a susținut ieri... S-a repezit cînd
vociferau național-țărăniştii să se ia de piept cu ei, şi cerea furios lui popa Imbroane
¹ să cheme la ordine pe Madgearu... Pe urmă, timp de vreo săptămînă, Nae Gheorghidiu
a primit necontenit telegrame şi scrisori de felicitare. Masa de miercuri de la noi, căci
Nae se simțea străin la el acasă, de cînd îi murise băiatul cel mare, a
fost mult mai bogată ca de obicei... Tata l-a invitat şi pe Ladima, care, deşi
se considera demisionat, conducea încă, girînd gazeta... Se conta pe o destindere şi socoteala n-a
fost greşită... Ladima a fost cucerit pur şi simplu de verva şi cordialitatea lui Nae
Gheorghidiu... Deşi unele spirite ale acestuia îl făceau aproape să se înroşească... La sfîrşitul mesei,
era limpede că povestea cu demisia va rămîne moartă. Gheorghidiu l-a tachinat afectuos şi l-a
obligat să fumeze o țigară de foi. Ce mai e şi asta? Alături e un
scandal absolut de neînțeles... Emilia vociferează, amenință... bate cu pumnul în masă... Nu înțeleg tot
ce spune, căci nici nu spune nimic în definitiv... Sunt numai apostrofe, care corespund altora
mai scăzute, dar tot aşa demînios îngrămădite unele într-altele. Asta îmi mai trebuia, gol cum sunt acum... încep să regret
totul... Am impresia că am intrat într-o aventură stupidă... Nu trebuie să te scufunzi în
anumite promiscuități, ispititoare o clipă, dar care te pot tîrî fără să ştii unde. Din
cînd în cînd, tonul invectivelor scade ca să se ridice iarăşi - discuția trebuie să
aibă loc acum în antreu - cum se ridică şi scade răpăiala rafalelor de ploaie,
pe acoperiş. E ora aproape opt. Perdeaua gălbuie nu mai pare luminată dinafară, a devenit
aproape fumurie. încep să mă îmbrac şi las totul baltă. Emilia intră cu chimonoul strîns