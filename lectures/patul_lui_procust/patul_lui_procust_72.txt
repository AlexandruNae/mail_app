
prin nuduri integrale, pe stradă chiar, şi prin încurajarea împerecherilor libere. Eroarea cea mare a
fost că au crezut că amorul în acestea rezidă... Dar doi inşi pe o plajă,
în care e o învălmăşeală de picioare şi mîini, se gîndesc şi se simt ei
pe ei înşişi cu totul deosebiți de ceilalți, care rămîn tot atît de numeroşi şi
de asemănători între ei ca pinguinii pe mal. Numai că s-au gîndit şi au şi
creat o nouă realitate. Iubirea este preferință şi, posedată - după regulament - de opt
ateliere întregi, o femeie nu poate fi împiedicată de planton să prefere în gînd şi
să surîdă cu privirea, cum nimeni nu poate împiedica orgoliul de a te şti preferat
şi recunoştința înduioşată pentru asta. Căci dacă preferința însăşi poate fi interzisă, gîndul preferinței scapă
oricărei oprelişti. Mai mult decît atît nu e necesar pentru iubire. În timpul retragerii, am
sosit într-o seară, uniformizați de noroi, neraşi de o săptămînă, sleiți, la un conac de
pe Ialomița. O doamnă a improvizat o masă... Nemîncați, o parte din camarazii mei s-au
năpustit haiduceşte asupra farfuriilor... Asistam, privind, să termine ei, ca să măservesc şi eu, dar nu mai rămăsese nimic. Atunci am simțit îndreptată spre mine privirea
femeii tinere şi frumoase. Mi-a surîs înțelegător şi i-am răspuns zîmbind. Mi- am aprins o
țigară şi am renunțat aproape. După masă, cum se mai schimbau cîteva vorbe, m-a întrebat:
„N-ai mîncat nimic? Vino, pentru că am spus servitoarei să-ți prepare ceva..." Şi am mîncat
în camera ei, unde am rămas pînă dimineața. E un raționalism excesiv, programatic, în proiectul
egalizării tuturor oamenilor în materialitatea lor, căci deasupra unor mlaştini chiar se ridică adeseori jocul
flăcărilor albăstrui, care poate că pentru animalitatea noastră e actul gîndirii. De altfel, femeile „cu
mister" adevărat nu sunt cele care fac „lampa mică", sau pun abajur de hîrtie roză
(ca acei negustori de stofă care înadins astupă ferestrele, pentru ca, în semiîntunericul prăvăliei luminate
scăzut, să-ți vîndă marfă proastă). Căci femeile frumoase sunt iubite şi după ce s-au dat,
desfăcînd picioarele ca nişte bacante, şi după ce au înşelat, şi după ce au revenit.
Şi oricum, femeile care înseamnă destinul unui om, cele adevărate,! care sunt foarte puține (căci
restul sunt femele), îşi încep misterul după ce s-au răsturnat în patul bărbatului. „Mister" e
acel inefabil care face ca o pereche de ciorapi descălțați, aruncați pe un scaun de
o femeie oarecare, să fie o pereche de ciorapi, dar aceiaşi ciorapi să fie cu
totul altceva cînd ți se spune că aparțin unei femei adevărate... să fie ciorapii tulburători
ai doamnei N. sau T. Mai mult decît o văzusem eu pe această doamnă T.
nu poate fi văzută goală o femeie. Doi ani. Şi totuşi astăzi e ca şi
cînd n-aş fi văzut-o niciodată astfel. Răsfrîntă în trecut, închipuirea mi-e încă arsă de goliciunea
acestei femei. O văd limpede, căci am privit-o cu neruşinare, şi nu mi-e un colt
al trupului ei necunoscut, aş putea să-i descriu cu amănunte orice clin. Şi totuşi închipuirea
nu-mi satisface curiozitatea, am impresia că e ceva care scapă celei mai îndrăznețe investigații. Atît
de chinuit sunt, încît uneori, obsedat de sexualitatea ei, regret că nu o am fotografiată,
răsturnată, într-una din acele poze obscene, şi aş vrea-o exasperat de obscenă, aşa cum se
oferă pe sub mînă, cu fereală de poliție. Dar simt că şi atunci, cu acel
document dinainte, nu aş găsi ceea ce doresc, cum nu-şi poate domoli setea cel cu
gura uscată, în vis, oricît ar bea. O privesc din nou pe femeia de lîngă
mine, aşa culcată pe spate, oferită neantului, goală şi plictisită. încolțeşte în mine bănuiala derizorie
că din pricina ei, probabil, s-a sinucis Ladima. Din pricina acestei femei lipsite de orice
mister lăuntric, pe care el proiectase toată imaginația lui ca pe o pînză albă. Mai
sunt două-trei scrisori şi nu din ele, fără îndoială, voi afla taina morții lui. O
privesc lung, dezarmat. - Ascultă, Emilia, cînd s-a sinucis Ladima? Pare-se că se gîndeşte, duce
un deget la comisura din dreapta a buzelor, cum alții îl duc la frunte. -
Păi să vezi... Era aşa cam după Sfîntul Gheorghe... Aşa... în... aprilie... Ba nu... în
mai... acum ştiu... la 2 sau 3 mai. Aşadar, nu sunt nici patru luni de
la moartea lui şi vorbeşte despre el ca despre un mort de pe aceeaşi stradă,
sau, aşa, din acelaşi sindicat. Cît de sincer şi total indiferent trebuie să-i fi fost
el, dacă ea, nici măcar după moartea lui, nu afectează acea prietenie, superfluă, uşor de
acordat morților, şi nu joacă măcar de formă acel teatru ancestral al doliului.Valeria, a fost numai un schimb de cuvinte... N-afost bătaie... e încă o măgărie gratuită...
Nu mai aduna stupiditățile lor... Dacă ți le trimit, aruncă-le... Spune-i si fetei că am
fost ieri la „Banca Industrială" să cer amînarea poliței si mi s-a spus că a
plătit-o Gheorghidiu... M-am dus la el să-i mulțumesc... nici nu ştiam ce trebuie jă fac...
mi-a spus că nu-i nimic că o să-i plătesc cînd oi avea... că să nu
mă mai gîndesc la ea. Eram aşa de emoționat, că nici nu ştiam cum să-i
mulțumesc. în mizeria aceasta... în urîciunea acestor zile, cînd dezgustul de tot şi de toate
mă pătrunde ca o umezeală, omul acesta mi-a adus un surîs şi o lumină. în
ceasul cel mai greu al vieții lui, Dumnezeu să-i țină socoteală de acest ajutor, dat
unui părăsit şi înşelat de toată lumea... S-a sfîrşit... simt că s-a sfîrşit... Sunt încolțit
din toate părțile şi în curînd nici o mişcare nu va mai fi posibilă. Vin
după-masă la voi, Valeria. Chiar dacă nu-i Emilia... voi mai sta aşa... fumînd în sufragerie...
- Era foarte necăjit. I se promisese un post la o gazetă şi se ducea
în fiecare zi. Pe urmă nu l-au mai angajat. Cum n-avea ce face, scria poezii.
Uite, într-o revistă erau două odată.1 Cred că i se crease bietului meu prieten o
atmosferă aproape irespirabilă, încît într- adevăr era evitat de toată lumea. începuse în jurul lui,
probabil, acel păienjeniş de intrigi vagi şi insinuări abile, țesut de acei pe care-i maltratase
în scris, cu un aer quasi obiectiv, cu o ipocrită indulgentă, dar tocnvai prin această
absență de interes vădit era de mare putere de sugestie şi se întindea ca o
igrasie. Spre uimirea mea, Nae Gheorghidiu, întrebat o dată față de mai multă lume, de
către un deputat care vrea să scoată o gazetă şi căuta să-şi facă redacția, din
ce motive a plecat Ladima de la Veacul, l-a recomandat pe acesta cu o falsă
căldură şi cu o falsă ironie în acelaşi timp. - A... e bun, e foarte
bun... Şi întorcîndu-se spre tata... Nu-i aşa, Tănase? Numai vezi să ai mărunțişuri în buzunar
mereu, că-i cam place să tapeze... Şi în orice caz să nu-i dai mandat să
iscălească chitanțele de publicitate. Altfel e băiat bun... Tata a dezmințit cu un aer indelungat
şi familiar, care a convins mai rău. - Glumeşte dumnealui aşa ... Da, e băiat
bun. Nae Gheorghidiu a surîs grav, larg, neconvins. - Ei, dacă Tănase zice că glumesc,
aşa o fi. Că el ştie. Că el era cu fondurile. Eu, care ştiam că
de nimic nu are mai multă oroare lumea asta ca de „tapeuri” şi care ştiam
că Ladima nu numai că nu cerea niciodată nimic, căci era normal să-mi ceară mie
înaintea tuturor, dar nu mă lăsa să-i plătesc nici măcar cînd mîncam împreună, fierbeam şi
am intervenit hotărît, arătînd că nici vorbă nu poate fi despre asta. Dar Nae, extrem
de amuzat, m-a aprobat cu o perfidie groasă. - Şi ăsta are dreptate... Fred trebuie
să ştie mai bine ca oricine că erau asociați la ... masă. Toți au rîs
zgomotos, găsind, de altfel, că obiectul nu merită prea multă bătaie de cap şi că
nu va comite nimeni nici un păcat dacă îl socoteşte pe Ladima şantajist şi tapeur.
De la o anumită înălțime poți să calci rîzînd pe omizi şi gîndaci. De angajarea
unui tip atît de ridicol evident că nu mai putea fi vorba. ¹ Sunt două
poezii apărute în Logos, numărul pe martie. CER FINAL Dar iezerele unul lîngă altul sute,
Cînd rîd arhipelagurile lumii mute ? Geyserii lungi lumina descompun, Cu munții de cristal şi