
şi mi s-a trîntit pe genunchi, îndesat ca să-i simt toată greutatea feselor, în cupa
coapselor... Vrea să fie şăgalnică, se pare, şi, simțindu-mă excitat, după ce se convinge, cuprinzînd
cu mîna, se întoarce, atin-gîndu- mi cu bărbia obrazul, şi îmi dă o palmă de
profesor care glumeşte cu elevul lui, prins în flagrant delict. Mereu cu schema ei de
surîs. Asta e Emilia. E în mine o lămurire mare şi egală ca într-o sală
vastă de muzeu. îmi arată spre camera de dormit de alături, îi răspund cu un
gest din aceeaşi gamă, arătînd cam însprebucătărie... (oricum e acolo soră-sa, probabil atentă), ridică din umeri şi mi se scoală de
pe genunchi, întîi cu un picior şi, întîrziat, apoi cu celălalt. Situația e atît de
brutală, atît de dezbrăcată de orice convenție, că mă jigneşte. Sunt mai întîi stingherit ca
om, căci nu vreau să mi se ştie momentul exact cînd sunt cu o femeie,
cînd sunt în exercițiul virilității mele. Şi nu se poate ca femeia de la bucătăria
vecină să nu ştie, să nu bănuiască ce se petrece în acelaşi interior cu ea.
E penibil să fii închipuit în exercițiul funcțiilor fiziologice, oricare ar fi. Totuşi trecem în
dormitor. Emilia se dezbracă tăcută. A ridicat deasupra capului cu brațele întinse rochia cafenie, apoi
combinezonul şi a rămas goală, cu mijlocul plin, cu o carne molatecă şi puțin mai
fumurie, care nu aşteaptă decît o înclinare a corpului ca să se îndoaie în dungi
groase. Sînii îi sunt prinşi, ca la dansatoare în carapace, în cupele de plasă negre
ale brasierei (plase care amintesc de acelea pe care bărbații le pun ca să-şi fixeze
părul). O centură albastră îi presează puțin pîntecele, şi de ea spînzură lateral jartierele care
întind ciorapii. încadrată între centură şi cele două jartiere care coboară în interiorul coapselor, o
floare mică bălaie, pe o perniță de carne, echilateral triunghiulară din cauza lățimii pîntecului tînăr,
e centrul magiei ei de femeie. Dezbrăcarea asta mi se pare neverosimil de precisă, e
pentru mine un fel de prag trecut, căci ştiu cît de lung e uneori drumul
pînă aici, cît de incert. N-am fost însurat, n-am fost nici măcar „colat" şi orice
femeie care s-a dezbrăcat simplu, pentru mine, mi-a fixat, uimit, tot ui în mine, cum
ți se fixează respirația în pragul unei aşteptări. Femeia aceasta voinică, albă, care a simțit
că- mi place să văd o femeie goală, îşi desface de la spate centura, care
se desprinde cu tot aparatul de panglici late şi elastice, lăsînd trupul gol, ca spatele
unui cal tînăr, după ce i se ridică hamurile. S-au desprins acum şi scufele de
plasă de pe sîni. Vede că mă uit la ea şi mă întreabă mirată, aşa
cum ai întreba pe cineva dacă nu stă pe scaun, cu ochi mari şi fără
strălucire, ca nişte ape verzi stătute: „Nu te dezbraci?" Aşteaptă trîntită pe patul larg, conjugal,
de pe care a dat un colț al cuverturii verzi la o parte, şi după
ce a pus prevăzătoare sub perină un prosop mic. În îmbrățişare o simt străină, corp
aparte, poate pentru că sunt puțin obsedat de gîndul ca sora ei din bucătărie să
nu descopere evoluția acestei vizite (deşi e cert că tocmai de aceea nu va veni,
că e o înțelegere între ele), dar şi pentru că Emilia dă ceva programatic acestui
fapt care în această împrejurare îşi merită termenul de dicționar, act. Rămîn uscat şi simte
această neparticipare a mea. Ca să mă antreneze face, rece, exces de zel. Se mişcă
sacadat, zvîrcolit, îşi dilată nările, îşi îngreunează respirația pînă la gîfîială. E inutil dramatică, de-mi
aminteşte de întîia dată cînd am văzut-o. Dădea concurs la o reprezentație în beneficiu, a
unor colegi, la un teatru popular, într-un sfîrşit călduros de primăvară... I se dăduse rolul
principal dintr-o dramă şi cred că numai din această cauză primise să joace. Şi atunci,
ca şi acum, era pasionată, excesivă, inutil zbuciurnată. Ea m-a făcut să înțeleg mai bine
expresia „lyrisme à froid", pe care mi-o reamintesc şi acum, cînd simt ca o pernă
grea, amorfă, pîntecele acestei femei agitate lipit de al meu. E o voluptate „à froid",
cum sunt acele fripturi de cauciuc pe care le cumperi ca să faci farse musafirilor.
Îmbrățişarea cu Emilia nu mai înseamnă un dialog senzual, în care fiecare gest şi mişcare
sunt ca nişte replici ale corpurilor, răspunzîndu-şi într-o piesă bine scrisă şi în care zbuciumarea
c uneori o îndoială, o apropiere, un surîs al voluptății, un moment de încordare, o
descurajare care primeşte o dojana surîzătoare, o luptă unde fiecare mişcare are precizia unui schimb
de lovituri de floretă, o senzație de înfrîngere căreia imediat îi răspunde un va! de
duioşie. O îmbrățişare adevărată a corpurilor e frumoasă ca o convorbire între două inteligențe, în
care nici un moment una nu pierde înțelegerea cu cealaltă, sau ca o carte citită
cu pasiune, în care fiecareamănunt e priceput şi justificat. Îmbrățişarea Emiliei e însă aproximativă, în contratimp, pierzînd contactul, ca
în gestul cînd, punînd agitat mănuşile, le-ar pune greşit, pe cea din dreapta în stînga,
şi invers, apoi ar reveni, ar insista şi, fără să-şi dea seama, le-ar schimba din
nou tocmai cînd era să le pună bine, din pricină că nu mai are nici
un mijloc de control; în sfîrşit, i s-ar părea că tot mai bine erau întîi
şi ar pierde totul, şi mai agitată încă. În acest „teatru", Emilia e tot atît
de bine intenționată, tot atît de excesivă şi de falsă ca şi pe scenă, cînd
joacă furios şi prea drastic, cu nădejdea că totuşi „talentul" ei e apreciat. Aceeaşi lipsă
de gradație, aceeaşi extenuare inutilă şi aceeaşi impresie de platitudine. Cred că e preferabilă pasivitatea
absolută a unei prostituate clasate acestui joc dezordonat care trădează nu numai sărăcia sufletească, dar
şi intenția ei de a fi altfel decît ceea ce este în realitate (iubirea Emiliei
jigneşte cum jigneşte conversația ei atunci cînd vorbeşte cu importanță şi cu „radicale"). Mă cuprinde
o silă imensă de mine, o deprimare (care, drept să spun, mă cam îngrijorează, căci
mi-e teamă că e şi un semn de bătrînețe), mă copleşeşte un fel de seacă
tristețe pentru virilitatea zadarnic şi josnic risipită. Nu vorbesc. Neştiind ce să mai facă după
ce şi-a sfîrşit rolul, Emilia caută să introducă acum un soi de familiaritate apropiată împrejurării.
Are aerul să-mi spună cu un surîs scurt şi cu o şăgălnicie rigidă, rezumată: „Ştrengarule,
ce-ai făcut?" şi asta mă dezmeticeşte. Scăderea care m-a doborît e socotită, după cît îmi
pare, de Emilia ca o nivelare, şi ea, care nu îndrăznise să mă sărute, mă
sărută acum neconvins, puțin profesoral... Dar a ales rău momentul, căci dacă înainte de îmbrățişare
evit să o sărut - cum aş evita să beau dintr-un pahar strein - acum
mi-e şi mai simțită impresia lipi-coasă că sunt într-un local josnic, din vițiu. Nu e
acea tristeță „post coitum", e mai mult un moment, e o constatare de coborîre, ca
o piatră kilometrică pe un drum. Emilia, după cîteva încercări inutile de a obține comunicație
cu gîndurile mele, se scoală de lîngă mine, ca să revie peste cîteva clipe, după
ce a întîrziat după un paravan. - La ce te gîndeşti ? ... Şi parcă
dîndu-mi cu mîina în dreptul ochilor, ca după o albină, ar vrea să-mi sfîşie material
pînza gînduriloe. Îi zîmbes gratuit şi glacial. Se apropie de mine înşelată de surîs şi
o simt caldă ca o mîncare, respirația îi e prea încărcată, fața din pricina transpirației
îi e prea lucioasă, iar cînd se apasă pe mine, pielea i se lipeşte de
a mea, încît mişcarea devine parcă jupuire. Mă sustrag cu silă încercării ei de a
mă săruta. Emilia simte că nu o apreciez, iar gravitatea ei caligrafică e jignită, pasionată
cum e în vanitate ( căci asta-i e, socot, caracteristica, pentru că numai asta explică
şi aerul ei important, şi faptul că prețuieşte prea mult lumea bună, ba, mai ales,
dovedeşte asta chiar faptul anume că s-a făcut actriță ). Caută deci să mă intereseze
cu orice preț. Mă apostrofează, ca un picior dat mingii, la fotbal, greoi, şăgalnic: -
Te-am văzut la „Chateaubriand” cu Miți Mărculeanu. Îți place ? Întorc puțin capul spre ea,