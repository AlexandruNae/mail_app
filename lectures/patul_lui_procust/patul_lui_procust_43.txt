
viitor național.Afirmăm însă, pe baza datelor pe care le posedăm şi care vor fi relevate cu
ocazia discuției la buget, că foarte uşor şi fără nici o atingere serioasă a intereselor
industriei miniere se pot reduce cheltuielile la C.F.R. cu mai multe sute de milioane, ba,
prin oarecare sforțări, cu miliarde. Despre asta pe mîine." Tata a întrebat apoi la telefon,
probabil pentru a doua oară, dacă a venit la redacție Ladima... De data asta l-a
nimerit şi l-a chemat la noi... A venit într-un palton maron, scorțos, cu fular de
casa cu pătrate galbene-roşii. Cînd a sunat, Nae Gheorghidiu a trecut greoi într-o cameră mai
mică, vecină cu biroul, şi a urmărit, fără îndoială, de acolo discuția. Tata l-a poftit
jos, a insistat, cînd Ladima voia să stea în picioare: - Nu, ia te rog
loc. Şi apoi, indulgent: Domnule Ladima, buna dumi-tale credință a fost surprinsă, şi azi a
apărut în gazetă un articol, despre care, ce să-ți spun?... sunt uimit. Ladima, parcă suflecat,
cu buzele strînse şi mustața ridicată: - Da... care articol? - Cel cu Căile Ferate...
cu furnitura de cărbuni. A precizat de-a dreptul, oarecum bătăios: - Eu l-am scris. Tata
a început să se bîlbîie... Şi-a ridicat ochelarii negri, i-a pus iar... Nu găsea cuvinte...
Cred că dincolo Gheorghidiu fierbea... - Să ştii că n-ai dreptate... Loveşti prin asta în
15 000 de muncitori şi într-o industrie națională necesară apărării statului. Ladima fierbea. - Domnule
Vasilescu, e o glumă liberală această industrie necesară statului... Deocamdată văd că, pentru moment, îi
e mult mai necesar statul ei decît ea statului... Dacă s-ar arde păcură, dacă s-ar
importa chiar cărbuni, domnule Vasilescu, statul ar realiza o economie de un miliard anual... Am
socotelile în sertar la birou... Acest miliard e băgat în buzunar de cîțiva escroci, care
constituie un consiliu de administrație şi clientela lor (preşedinte al consiliului de administrație al uneia
dintre aceste mine era Nae Gheorghidiu). Nu există stat în lume mai jefuit decît acest
stat romînesc. - Domnule Ladima... Te-nşeli... te-nşeli grozav. Acolo sunt oameni încercați... cu dragoste de
țară... - O dragoste foarte costisitoare... Cunosc oameni care şi-ar iubi țara şi pentru mai
puțin de un miliard... Domnule Vasilescu... eu nu vă înțeleg... Ceea ce am admirat la
dumneavoastră era despărțirea de liberali, căci vă bănuiam dezgustat, fără îndoială, de spiritul lor de
jaf în averea statului... Veacul trebuia să fie - aşa am crezut că doriți -
un tranşeu de protestare împotriva unor metode vechi... O tribună pentru promovat tot ce e
dorință de reînnoire în moravurile noastre politice... Aşa a înțeles şi publicul şi de aceea
ne caută şi ne sprijină. - Domnule Ladima... Domnule Ladima... poate că ne-am înțeles greşit.
Dar noi nu luăm atitudine nici împotriva lui Ionel Brătianu, nici a lui Vintilă, nici
chiar a partidului. -Dar parcă e cineva care să vrea asta? Se îndoieşte cineva de
cinstea lui Ioiel Brătianu sau a lui Vintilă? La urma urmelor nici cu partidul liberii
n-am nimic, ca flamură, dar statul lui major e o adunătură de jecmănitori ai statului.
De altfel, dacă nu ne înțelegem... e o soluție foarlt simplă... Vă rog să primiți
demisia mea. Şi s-a sculat nervos în picioire, a vrut să facă un gest, pe
urmă, prea schematic: Bună ziua. Şi a plecat pur şi simplu. Tata a rămas în
fotoliu, cu mîinile moi împrtiinate pe pîntec... Şi-a scos ochelarii şi a început să-i şteargă
apoi, nedumerit.Nie Gheorghidiu a apărut de dincolo, apăsat şi aşa de îngîndurat, încîtcapul îi părea si
mai mare. -E nebun... şi după un răstimp... pentru el însuşi: E nebun!... -Ai văzut?...
pleacă de la gazetă... - Cum o să plece? Moare, fără el... -Păi atunci?... după
cum văd nu e nici un mijloc... Nae Gheorghidiu a fumat pe gînduri, a murmurat
apoi, cu mimică şi cu sinceră părerea de rău: -Păcat de el... Ce o să
facă? Rămîne pe drumuri iar. Şi tot mai întrislat: Nu se renunță aşa uşor la
o leafă de douăzeci de mii de lei pe lună. Pe urmă s-a întors spre
mine: Ascultă, Fred, tu eşti prieten cu el, tu ni l-ai adus. Na două mii
de lei şi dă-i diseară să mănînce într-o cameră separată la „Chateubriand", dacă mai e
deschis. Am respins fireşte banii. -Coane Nae... lasă banii acum... -Nu, ia-i de la mine...
E adevărat că trebuia să fie o întîmplare absolut excepțională, ca să dea de la
el... Surîd, căci mă simt ca legănat, de nedumerire. -Încerc... Numai că o să fie
de prisos... E foarte încăpățînat... -Fred, ascultă ce-ți spun eu... Fă-i binele acesta, dacă ții
la el. Că are talent. Gazeta e bine făcută. Şi, ca în paranteză: E ca
vaca nărăvaşă, după ce a umplut şiştarul, dă cu piciorul în el şi-l răstoarnă. Vezi...
începe cu icre negre... Dă-i şi homar, fripturi în sînge şi nu uita şampania-. E
nedus la dame de multă vreme se pare... Şi scurt: Acolo dă tu de latine,
hai. N-am avut încotro şi i-am telefonat lui Ladima, întrebîndu-l dacă vrea să luăm masa
împreună... A primit bucuros... Dar toate încercările mele de a-l înmuia au fost de prisos.
Stătea pe gînduri, rezemat de spătar, fuma țigară după țigară. Mi-a spus apoi cu o
tristețe care m-a uimit şi m-a acoperit ca un doliu: - Dragă domnule Vasilescu... Nu
te supăra... Eu sunt un om care scrie... Şi dacă nu scriu ceea ce gîndesc,
de ce să mai scriu? Nu pot altfel. Totuşi, în zorii zilei, am obținut făgăduiala
că în chestia aceasta a cărbunilor va amîna campania pentru mai tîrziu. În legătură cu
gazda mi s-a întîmplat în zilele acelea o neînțelegere destul de penibilă pentru nervii şi
demnitatea mea... Era la vernisajul unei expoziții colective a unui grup de pictori şi sculptori
de avangardă... O expoziție foarte frecventată, cel puțin la vernisaj, din pricină că era moda
de a fi ostenativ, de a fi neapărat îndreptat împotriva cuiva... Ciudat era însă că
această expozifie era îndreptată chiar „împotriva artei" (Jos arta!), mai curînd însă împotriva tuturor camarazilor
care n-aveau talent, nici unul, pare-se, deloc. Mai venea lume şi din pricină că la
vernisaj avea să vorbească un ziarist foarte cunoscut, combativ şi revoluționar permanent... Cum luasem obiceiul
de a vizita expozițiile de pictură, am venit încă de pe la ora 11. Am
găsit-o pe doamna T. acolo, înconjurată cu grabă şi oarecare emoție de grupul de expozanți
care făceau şi oficiul de gazde, deşi ei o socoteau oarecum de-a lor. Numai faptul
că era ea acolo şi pentru mine sala cartonată devenise nucleul Bucureştilor în ziua aceea.
împiedecat să vorbesc cu ea de atîta timp, simplul fapt de a o vedea şi
de a fi în aceeaşi sală îmi dădea un soi de febră interioară. Pentru că
era toamnă tîrzie, deşi vremea era mereu frumoasă, avea un mantou de stofă de culoarea
piersicei palide, cu mînecile terminate prin mici manşoane ataşate, de lutru castaniu, . aproape negru.
Din acelaşi lutru, gulerul înalt,croit ca de tunică, desfăcut la gît, îi încadra obrajii ca într-o catifea neagră, caldă,
iar jos, la poale, din aceeaşi, o bandă lată ca de două palme, de jur
împrejur, înrudirea de culoare dintre opalinul stofei şi căldura garniturii de lutru era un farmec
în plus... O înconjurau toți, poate şi pentru că ştia să se facă ea singură
înconjurată, avea un aer de doamnă ca o stăpînă neoficială, şi erau bucuroşi de un
musafir care sporea interesul sălii... Surîdea mult, dar cu un soi de rezervă de om
care nu ținea prea mult să se amestece cu ceilalți... Cu un aer binevoitor şi
absent, ca întotdeauna cînd era în lume... De obicei nu poza, dimpotrivă, acasă, între prieteni
buni, sta pe scaun strîmb, dar aci parcă ținea cu orice preț să evite familiaritatea...
Prin cuprinsul sălii (ai cărei pereți erau îmbrăcați într-o pînză de ;i sac de culoarea
cartonului şi iluminați de sus de nişte jgheaburi mici de j zinc care cuprindeau lămpi
albe ca rampele de teatru) erau nişte fotolii joase de forma celor americane, dar din
lemn gros, în întregime şi tăiate parcă în felii negre, alternate cu gălbui. Totul avea
un aer uşor improvizat, de decor de teatru... Nu scosese mănuşile mici de piele care