
pe urmă, noi nu înțelegem stăruința lui, acum cînd la Aero-Club a devenit un factor
important... De altfel, cred că niciodată Fred Vasilescu nu s-a gîndit mai puțin la Jockey-Club
decît în aceasta lună. Din cîteva convorbiri la telefon am înțeles ce uimitoaredescoperire a fost pentru el posibilitatea de eliberare prin scris. Refulînd ani de zile un
mister ca pe un germen distructiv, în adîncul organic, închis cu taina lui în el
însuşi, ca şi cînd ar fi fost încarcerat cu un dement, expresia devenită posibilă căpăta
pentru el sensul unei evadări. - Scriu, mă plimb prin casă, gîndesc, mă trîntesc pe
divan, fumez iar scriu... E o bucurie pe care nu ți-o pot povesti... Mă lămuresc
pentru mine însumi... şi, aşa văzute, chiar suferințele trecutului capătă un soi de îndulcire care
le face suportabile... O durere povestită e o durere nu diminuată, dar armonioasă, aşa ca
un soi de operație pentru care eşti pregătit cu cocaină. Bucuria scrisului e mai tare
ca heroina însăşi. Şi chiar la telefon, i-am simțit prin voce frîngerea de înjunghiat: Ah,
dacă s-ar putea povesti totul... Caietele, pagini mari de coală, mi le-a trimis tocmai o
zi sau două după cincisprezece noiembrie ... Mi-a dat un telefon la gazetă... - Diseară
la nouă vine şoferul meu să-ți aducă o mapă cu toate prostiie pe care le-
am scris. I-am răspuns cu promptitudine: - Astă-seară, pînă mîine dimineață la nevoie, citesc tot
ce mi-ai trimis. - Da ? vrei să ne vedem mîine ? ... să-mi spui
dacă notele îți pot fi de folos ? Hai să luăm masa împreună mîine seară...
-Negreşit. -Unde ? ai vreo preferință ?... Şi am fixat un restaurant în oraş. -Vii
la timp ? - Mîine de dimineață zbor, după-masă dorm, iar la 9 seara vin
să stăm de vorbă pînă dimineață, dacă vrei... Voi fi absolut punctual. La 9 seara
n-a venit şi nu va veni niciodată. La Cameră se anunțase un discurs la mesaj
de mare răsunet, dar un pisălog lungise oratoria lui provincială, amenințînd să ocupe toată şedința
de după-masă. Celălalt a trebuit să fie amînat deci pentru a doua zi. Culoarele circulare,
cu fotolii şi draperii verzi de-a lungul pereților, erau somnolente, iar la bufet plictiseala incoloră.
Mi-am cumpărat țigări şi am coborît de pe dealul Mitropoliei prin şanțul în fundul căruia
era aleea. Toamna tîrzie era frumoasă, însă în ziua aceea era o lumină gălbuie, cețoasă,
un cer scămos şi scăzut, care nu lăsa fumul şi mirosul de benzină al maşinilor
să se ridice. Nu era frig... Abia puțină umezeală. Ici-colo; prin magazine, deşi era numai
ora patru, se aprindeau lumini... În dreptul bulevardului Regina Maria, plin de larmă în vehicule
de tot soiul, vînzătorii de ziare strigau ediție specială ... Oricînt au abuzat cîteva ziare
mici de aceste ediții, cînd unul dintre cele două cotidiane mari de informații scoate o
ediție specială, nu poți să-ți stăpîneşti un fior, ca pentru o întîmplare, uneori imens dinamică,
în care dăinuirea sau voința sunt atinse ca de aripi mari nevăzute. Erau patru rînduri,
cu litere cît nucile negre, cu o cerneală groasă care se lua pe degete. GROAZNIC
ACCIDENT DE AVION Aviatorul Fred Vasilescu a capotat, voind să aterizeze, din motive necunoscute încă,
lîngă Ciulnița. Autoritățile au plecat la fața locului. Cadavrul zvîrlit din nacelă şi decapitat e
păzit de jandarmi. S-a deschis o anchetă pentru cercetarea cauzelor.Şi cu litere mult mai mici urma, jos, o telegramă externă fără importanță. Se întîmplase
în devenirea lumii ceva care nicicînd nu se va mai întîmpla. Gîndul brutal, aprig, că
nu-l voi mai vedea niciodată pe Fred Vasilescu, orice aş face, de s-ar frînge tot
fierul din lume, de s-ar prăbuşi sorii, mă copleşea şi mă înspăimînta ca infinitul sensibilizat.
Fred Vasilescu nu bănuia că el însuşi, chiar prin ce avea mai bun în el,
era un exemplar menit „să fie cenzurat prin moarte". Ziarele de a doua zi au
adus coloane întregi de amănunte şi numeroase fotografii care, de altfel, erau ele însele un
fel de moarte, căci, aşa cenuşii, poroase şi cu liniile simplificate, nu mai înfățişau nimic
din tînărul blond, cu obrazul limpede, cu trăsături regulate şi evidente ca un cap de
statuie grecească, doar cu fruntea puțin cam boltită deasupra ochilor verzi adînci. Cu atît mai
puțin aminteau de acel corp vînjos din sportivitate diversă, complementară, cu mişcări mlădioase de haiduc
tînăr, afemeiat şi gînditor. încercase, profitînd de toamna prelungită, să bată recordul lumii de viteză
pe 500 kilometri, pe un avion romînesc din propria lor producție. Deşi vremea era puțin
schimbată, nu renunțase la zbor. Avea de făcut trei cireuituri deasupra Bărăganului, ca să totalizeze
kilometrii necesari. După întîiul, s-a răsturnat încercînd să aterizeze din motive nebănuite, pe care avea
poate să le lămurească ancheta. Impresia produsă de moartea lui a fost adîncită şi de
faptul că, abia cu două săptămîni înainte, se prăbuşise un tînăr locotenent, alt as strălucit
al aviației romîneşti. Toate ziarele subliniau cu o dureroasă uimire că aviația romînească intrase într-o
adevărată serie îndoliată. Cortegiul mortuar, într-o după-amiază fără soare, dar nu rece, nici umedă, a
scos lumea din casă, ca o înmormîntare de tenor. A luat parte şi unul dintre
membrii regenței, prieten al familiei. Eu nu citisem, aşa cum îi făgăduisem, caietele trimise, chiar
în noaptea aceea. Le- am descifrat cuprinsul numai în zilele următoare, într-o fierbere sufletească de
bătălie. Nu ştiu dacă vreodată aş fi putut să aflu ceea ce constituia dubla lui
existență, denunțată aci din capete de mărturisiri, din întorsături de frază, involuntare ca lapsusurile, sau,
cine ştie, voite de el cu tensiunea de neînlăturat a unei fatalități. Abia în primăvară,
după lungi dezbateri sufleteşti, m-am hotărît să aduc la cunoştința doamnei T. manuscrisul lui Fred
Vasilescu. Teancul -acesta care închidea în el, calde încă de zbucium, două existențe, îmi dădea
un vag fior şi prin această coincidență, care făcea ca a doua zi după ce
l-a încheiat, Fred să se prăbuşească... A fost, parcă, o moarte amînată pînă la realizarea
unui mod de perpetuare... Frenezia cu care el transpunea, în aceste pagini, ceea ce era
transmisibil din existența lui mă înfiora... De ce n-aş spune că gîndul unei sinucideri amînate
îndelung nu mi se pare incompatibil cu întîmplările din urmă. (Şi mai e şi faptul
că e foarte greu să ştii dacă un aviator, dintre aceştia, care încearcă totul, definitiv,
la început de tot nu e îndemnat cumva şi de isonul unui gînd de sinucidere.
Căci Fred Vasilescu începuse pilotajul din 1926.) Dar în sfîrşit, nu e decît - şi
e mult mai logic să fie aşa - o simplă ipoteză dintre atîtea cîte se
pot face în asemenea împrejurări... Şi ar trebui să-i atribui un soi de duplicitate -
fie şi dezinteresată - dar duplicitate, prea brutală... presupunînd că, deşi hotărîse sinuciderea, tot mi-a
dat întîlnirea, cu atîta voie bună, la masa de seară. Totuşi pe doamna T. n-am
pulut-o întîlni decît peste o jumătate de an, la începutul lui iunie. A doua zi
după incinerarea lui Fred Vasilescu (aşa ceruse încă de pe cînd era în viață), plecase
la Viena. Cînd i se comunicase că e legatara lui - şi numaidecît a fost
pe şoptite sfătuită să se intereseze de averea şi mai ales de obiectele rămase, ceea
ce a refuzat - fără să spună o vorbă, cu ochii duşi, s-a mulțumit să
dea procură unui avocat.In cîteva ceasuri a aranjat totul pentru plecare, lăsînd pe asociata ci, şi mai ales
pe ajutoare, la conducerea magazinului şi atelierelor. Trecusem pe la ea pe acasă de cîteva
ori şi nu primisem decît lămuririle vagi ale servitoarei, o femeie aproape bătrînă, cu un
aer de guvernantă. îmi lăsasem adresa, cu rugămintea de a fi înşliinlat îndată ce se
înloarce. într-adevăr, am fost vestit printr-o scrisoare a doamnei T. chiar, care-mi da şi ora
la care pot veni. De două săptămîni ploua întruna şi pavajul oraşului era necontenit spălat
de răpăieli relativ liniştite. Spre seară ploaia înceta, iar crepusculul tîrziu avea inutile luminişuri de