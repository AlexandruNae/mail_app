
adevărata satisfacție a fost triumful lui în Cameră... De multă vreme pîndea o răfuială... II
întrebasem adesea pe tata, şi eu, de ce Gheorghidiu nu schițează nici un gest de
apărare - el pe vremuri atît de spiritual şi abil ¹ - atunci cînd îl
ataca o țară întreagă? şi mi-a răspuns aşa, gînditor, fără convingere, dar şi parcă ar
fi ştiut ceva: „N- au nici o importanță atacurile şi... pe urmă nu e momentul".
Acum parcă era momentul... Partidul avea pe cap grija apărării actului de la 4 ianuarie,
prietenia cu ministrul Dimescu îl împăcase cu tineretul. Veacul îi adusese şi concursul celor care
aveau nevoie de gazeta lui, deci majoritatea în Cameră îi era asigurată. Ambele partide mici
din stînga nu țineau deloc să aibă o gazetă atît de „turbată"împotriva lor. A socotit
- şi nu s-a înşelat - că e momentul să pornească bătălia cu maximum de
sorți de izbîndă... Timp de trei ore a vorbit explicînd, producînd cifre, invocînd mărturii... Din
nou spiritual ca în vremurile bune, a fost foarte adesea întrerupt de aplauze prelungite... E
drept că ele fuseseră aranjate încă din timp. - Tănase, eşti sigur de Covaci?... Să
nu lipsească nici unul!... - Ceilalți nu lipsesc nici unul... Dar Covaci nu poate fi
în Bucureşti, are un proces mare la Cluj... pleacă diseară... Gura mică i se strîngea
şi mai mult, între fălcile mari cu obrajii căzuți, de babă. - Ce proces? Ce
proces, Tănase?... Dacă pezevenghiul ăsta nu e mîine în Bucureşti, la Cameră... îl dau afară
pe cumnatu-său de la Credit!... Vreau să se ştie cine umblă în două luntri... înțelegi...
unul să nu lipsească... Am nevoie să fiu aprobat zgomotos... - Coane Nae, te mai
îndoieşti... Toată Camera are să fie cu dumneata... - Pentru asta e nevoie de cheag,
Tănase... Nu se poate face o găleată de iaurt fără o lingură de cheag... Douăzeci
de inşi care să dea semnalul... să mă susție... sigur... sigur, înțelegi ce înseamnă: sigur?
¹ Da, spiritual şi abil, cîtă vreme nu intrase în marile afaceri, care nu numai
că îl amuțiseră, dar îl şi demascaseră. Evoluția aceasta de la spiritual (aparent) la veros
e normală la politicienii romîni.De altfel Camera întreagă se simțea supravegheată, şi nu numai interpelatorul, căruia i s-a publicat
în Veacul un cazier penal, lui şi unui fiu al lui, inginer, dar şi cei
ce l- au aplaudat sau au întrerupt în sensul interpelării au fost amenințați la gazetă:
„Un fost erou al navetelor a găsit ieri de cuviință să se ilustreze printr-o întrerupere
care a stîrnit ilaritatea Camerei". ¹ Seara, după şedința Camerei, acasă la noi a fost
un soi de sărbătorire. S-a băut şampanie, s-a comentat în toate modurile şedința, acuma faimoasă,
şi s-au făcut planuri de viitor. Veniseră, invitați de tata, vreo cîțiva deputați şi senatori
care, acum după succes, îşi dădeau un fel de aer de grup, „grupul Nae Gheorghidiu".
în realitate, el exista mai demult, dar componenții lui erau atît de demoralizați de atacuri,
încît, solidari prin interese, nu îndrăzneau să se afişeze prin convingeri. Ba unii îşi pregăteau
aşa, pe dibuite, alte orientări în partid. În biroul cel mare, de o solemnitate veche
şi neagră-verzuie, cu toate luminile aprinse, Nae Gheorghidiu era plin de voie bună, deşi cu
un aer de primadonă obosită şi amabilă. Asculta bucuros şi cu o falsă absență amănunte
şi întregiri de felul acesta: „Coane Nae, cînd ai spus că fabrica de armament şi
muniții a fost o inițiativă şi o dorință a lui Ionel Brătianu, m-am uitat la
Duca. S-a întrerupt din citirea unui dosar şi a făcut o mutră acră către Tătărăscu."
Sau: „A, ştii? Chiar Dinu Brătianu a dat semnalul aplauzelor cînd ai adus vorba de
procesul tramvaielor." Sau, după o altă cupă de şampanie: - Ascultă, Sassu a fost în
incintă tot timpul? - L-am urmărit, a stat o bucată de vreme în picioare, lîngă
banca ministerială, şi pe urmă cînd a văzut că Vintilă Brătianu te ascultă atent, s-a
dus spre băncile opoziției. Era otrăvit rău. - Dar doctorul Lupu? Ştii cum asculta? N-a
lucrat nici o clipă, tot timpul a fost atent, şi cînd erai întrerupt de opoziție
dădea semne de nervozitate. Cu fălcile împăcate şi gura de babă, Nae Gheorghidiu confirma: ¹
Succesul lui Gheorghidiu a fost într-adevăr remarcabil... Dacă fntr-unele gazete, atît interpelarea, cît şi răspunsul
n-au luat decît abia cîteva rînduri mai mult decît o comunicare despre un pod rupt
(„d-l Gheorghidiu în chestie personală"), Viitorul şi gazetele cu tendințe liberale au publicat coloane fntregi.
Veacul avea fireşte titlul pe o întreagă pagină. Spulberarea unui sistem de calomnii... Şi în
cuprinsul paginii, numeroase subtitluri, pe cîte două sau trei coloane. Evident că nu e locul
să-1 redăm aci în întregime, deşi ni se pare caracteristic şi pentru personaje, şi pentru
viața politică, şi pentru modul în care statul romînesc e servit. Iată totuşi cîteva fraze
şi momente de la început şi altele de la sfîrşit: „Domnule preşedinte, domnilor deputați, Onoratul
meu coleg de Galați a pus domnului ministru al Industriei şi Comerțului cîteva întrebări care
denotă la domnia-sa o curiozitate de invidiat aproape, căci psihologia ne învață, domnilor, că această
însuşire e caracteristică inteligențelor dezvoltate... Peştii, de pildă, s-a dovedit ştiințificeşte, nu manifestă în nici
o împrejurare nici un soi de curiozitate. (Mare ilaritate.)" Ilaritatea era provocată nu atît de
calitatea spiritului cît de agresivitatea aluziei... Căci, chiar în ajun, Veacul publicase nişte scrisori din
care reieşea că interpelatonil fusese în tinerețe întreținut de o femeie, pe care azi nici
măcar nu mai vrea s-o recunoască, deşi era, biata, în mizerie. „Nemulțumit cu răspunsul care
i s-a dat, a dezvoltat în fața d-voastră o lungă interpelare, dovedind, cum s-ar zice,
grai excesiv (ilaritate), dar, după cum vă vom dovedi, în detrimentul şi al său propriu...
şi al intereselor țării, şi - îngăduiți-mi s-o spun - şi al bunului-simț. Mi-a făcut
onoarea unui capitol întreg din romanul d-sale, atît de specializat în romane... (Ilaritate.) Domnilor, nu
mă supără că am devenit erou de roman, dimpotrivă, aceasta mă flatează - socot însă
că şi prin caracterul meu, prin gesturile mele, prin coloritul şi prin pitorescul meu natural,
înfățişez destulenote pentru un roman, şi că nu e necesar ca fantezia fără scrupule a unui
autor prost să-mi atribuie altele care dovedesc cel mult un spirit sărac de invenție, bineînțeles
atunci cînd nu e fn beneficiu propriu. (Ilaritate.) Trec, domnilor, peste nota naivă, de soi
mahalagesc, că aş fi miliardar. Averea mea e mult mai modestă, din păcate, şi nu
eu, de pildă, aş fi împotriva unui proiect de lege care ar pretinde justificarea averilor.
(Aplauze.) .................................................................................................................................... Domnilor, am fost acuzat că am lovit în interesele țării, eu, care totuşi
am putut pune la dispoziția apărării naționale o fabrică de muniții şi pentru reparat materialul
de război, în campaniile pentru eliberarea Ardealului, pentru care actualul prim-ministru mi-a adus mulțumirile sale...
Sunt acuzat eu, care în vremea neutralității, cu două luni înainte de începerea ostilităților, am
izbutit să smulg Germaniei douăzeci şi cinci de vagoane de aramă, care s-au transformat în
obuze întoarse împotriva năvălitorului. (Aplauze puternice.) O voce ironică: Dînd în schimb o sută de
vagoane de grîu... - Nu ştiu de unde a venit întreruperea, dar bănuiesc că e
a unui om de onoare şi de conştiință, fi întreb deci loial: „Crede domnia-sa sincer
că a fost o faptă rea acest schimb care sporea cît de puțin mijloacele de
luptă, aşa de puține, ale unei armate viteze, impunînd în schimb oarecare lipsă - uşor
de suportat într-o țară agricolă - celor rămaşi acasă? (Aplauze puternice.) După război aceeaşi grijă
pentru stat şi neam, înscrisă în tradiția partidului nostru, m-a făcut să iau o serie
de inițiative, toate menite să sporească mijloacele de apărare ale țării... Că mă lovesc de