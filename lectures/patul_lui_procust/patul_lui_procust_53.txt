
fi supărată. Bilete pentru conferința lui Dekobra diseară nu ne-au venit la ziar. Dacă vreți,
aveți locuri la cinematograf la Capitol. E Casanova cu Mosjoukine. Concursul de fotogenie al gazetei
nu e serios. Mai bine ar fi să trimetem fotografiile direct la Paris. Spune dacă
vă duceți diseară. Mie mi-e cu neputință să viu... E o masă colegială, cu toți
redactorii... N- are nici un sens să vii si tu, nu vine nevasta nici unuia.
G. - Era aşa pe toamnă. începuse el să scrie critică de teatru. Dar ştii,
ce critică!... îi speriase pe toți. Toate fetele se luau bine cu mine, din cauza
lui. Încă o scrisoare fără titlu. Valeria, spune unchiului tău că am vorbit la Casa
Pădurilor... Dacă are actele în regulă, să se ducă la subdirectorul Stănescu. Spuneai că vrei
tu să te ocupi puțin de camera mea? Dar nu e nimic de aranjat, Valeria...
Cum n-am bagaj decît un geamantan, iar cărțile le-am si expediat astăzi... Camera e mobilată:
divan roşu, scaune cu spate de catifea roşie, un birou (scaunul înalt cu catifea roşie
parcă e jilțul lui Ştefan cel Mare). Totul e cam vechi, dar îmi convine mai
ales că are si baie... îmi place că nu mai am scări de urcat si,
cum îți spun, am si baie. E un fost vestibul, neacoperit, între două camere, căruia
i-au făcut acum un acoperiş de sticlă... si au instalat baie... Cam scurtă pentru mine,
nu e vorba, dar merge... G.D.L. Pe un bilet dreptunghiular, lucios, cu antetul Teatrului Național:
Eşti angajată stagiară clasa III pe ziua de 1 decembrie... Vino azi să mă iei
la masă si să-ți dau amănunte. G. - Te-a angajat? - A, păi acum îi
ştiau de frică. Ce-a fost cu cronica de la Faust. Toată lumea a citit-o şi
în foaier şi la direcție. Nu te supăra, dar nu pot veni... Vreo cîteva zile
sunt ocupat şo ziua şi seara ... Voi trimite bilete pentru cinematograf. Te-a căutat azi
la prînz, credea că vii pe aci, Gina...Emilia rîde cu ochii limpezi ca o cană cu apă, şi încearcă, fără succes un
surîs cu gura, mare de şărancă de pe Volga: - Îmi aduc aminte ... În
serile acelea vream să mă întîlnesc cu Stoianovici la el acasă. Că de, începusem să
mă feresc... Nu se ştie cum aveau să iasă lucrurile... Îmi băteam capul cum să
fiu liberă vreo cîteva seri... că acum de cu zi aranjam ce facem în fiecare
seară, nu mai era chip să dispar fără să-i spun unde mă duc... Mi-am adus
aminte că el, cînd se supără, nu mai dă pe la noi cîteva zile... Nu
ştiam să mai inventez. Şi am început să-i spun încet la urechi Ginii, care era
la noi, o mulțime de prostii. La început n-a întrebat nimic, dar cum eu nu
mă lăsam, a spus aşa în glumă mai mult, într- o doară: „ Ce şoşotiți,
fetelor, acolo ?” Eu i-am răspuns acru: ”Nu te interesează...” A rămas trăsnit. Pe urmă,
continuam, iar jucînd teatru. El s-a sculat în picioare, şi a spus întristat: „Atunci plec,
dacă sunt de prisos...” Fără să mă uit la el, i-am spus că n-are decît
să plece, dacă nu-i place, că nu-l ține nimeni... S-a ridicat în picioare, alb ca
varul, şi n-a mai spus o vorbă... Trei zile n-a mai dat pe la noi...
Pe urmă, cînd am văzut că nu e nimic serios cu Stoianovici, mi s-a făcut
milă de el şi m-am dus la redacție... Era prăpădit de bucurie, eu însă făceam
pe îmbufnata, ca la teatru... S-a apropiat de mine şi mi-a spus glumind: „Bună ziua,
domnişoară... Ați terminat secretele ?”Stăteam bosumflată, pe urmă am început să rîd cu hohote... Mi-a
luat o mîină şi mi-a sărutat-o. „Astăzi pot să întreb ce-i spuneai?” „Du-te şi întreab-o.
Îi spuneam că eu cunosc un tip bine, care scrie la jurnal...” I se făcuse
ochii cît pumnul şi i se ridicase mustața, în sus toată... „Îi spuneai asta Ginei?”
„Te cred... dacă rîdea ea cu hohote, cînd întrebai ce-i şoptesc, şi eu vream să-ți
spun.” Rîdea fericit, şi-mi mîngîia părul: „Ce copil eşti! Ce copil năzdrăvan, care complică totul...
„Mă gîndeam, zău pe vremea aceea să mă culc iar cu el... Dar Valeria mi-a
spus iar că e bine să-l duc aşa cu zăhărelu, mai ales că el nu
cerea nimic. În vremea asta, spre Sf. Niculae, într-o seară, era şi Gina la noi,
care îmi dădea replica, a venit vorba despre viitor... aşa... că e bine să se
asigure omul... A doua zi, mi-a scris o scrisoare, care trebuie să fie aci... era
chiar pe vremea asta. Emy dragă, Deşi n-am scos o vorbă, să nu crezi că
nu mi-a dat de gîndit ce ai spus tu aseară... Emy, îți spun astăzi limpede,
fără să mi-o ceară nimeni. Nu am părăsit nici o clipă nădejdea că tu ai
să fii nevasta mea. Dacă nu am făcut nimic care să-ți arate cît de adîncă
şi nestrămutată e dragostea mea, dacă nu ți-am cerut decît cîte un sărut, a fost
pentru că te iubesc atît de mult, că nu doresc să fii a mea decît
ca nevastă... Si dacă gazeta prinde, dacă voi dobîndi posibilitatea materială, îți voi cere să
fii nevasta mea. Pînă atunci, cu surîsul tău din fiecare zi, cu sărutările furişate, sunt
cel mai fericit logodnic din lume... îți sărut cu recunoştință ochii a căror lumină îmi
limpezeşte turburările şi amărăciunile. George Emilia e amuzată, cu dispreț, de ideea lui Ladima că
i-ar fi putut fi nevastă. - Ascultă, Emilia, la urma urmelor de ce nu te-ai
fi măritat cu el? A răspuns, îngînînd ca o precupeață chibzuită:- Ei, pentru ce vrea el!... şi fără să termine revenind cu ocol: Nu se
putea... Era şi caraghios îmbrăcat... Parcă era un tată... Nu-mi venea să ies cu el,
şi ca şi cînd ar goni un gînd... nu, nu se putea... Nu mi-e prea
greu de întregit schema gîndurilor ei aşa: El vrea o nevastă numai a lui... Vrea
să merg cu el la Rîmnicul-Sărat, sau mai ştiu eu unde... Pentru asta, avea prea
puține mijloace... Poate că ar fi fost bun ca un bărbat „înțelegător", care să ştie
să închidă ochii cînd e nevoie. Dar nici pentru asta nu era bun, căci era
prea puțin prezentabil... Se îmbrăca prost, prea-prea pentru ca să servească drept paravan unei asemenea
actrițe. Poate că acesta a fost şi norocul lui Ladima, fără ca hii să-i treacă
măcar prin cap. Îi era ruşine să iasă cu el... E drept că era ceva
ridicol în silueta demodată ca o figură dintr-un catalog vechi, prăfuit, a lui Ladima... Prea
avea aerul unui profesor, înăcrit, de geografie, de provincie. Simțeam asta şi eu, cînd ieşeam
cu el seara la masă la „Chateaubriand" sau la „Cina". L-am lăsat să înțeleagă o
dată ce gîndesc, ba chiar i-am propus să meargă cu mine la un croitor. Într-o
seară, însă, eram la „Elysee", mi-a spus aşa în bătaie de joc: - Dumneavoastră, snobii,
care urmați moda... Deşi.tonul era glumeț, nu era lipsit de puțină acreală. I-am spus atunci,
foarte serios, mai serios decît se aştepta el: - Iartă-mă, domnule Ladima, ce găseşti dumneata
exagerat în îmbrăcămintea mea? A surîs şiret pe sub mustață, poznaş ca un copil, care
însă vedeam că nu vrea să mă supere, ci numai să mă tachineze. - Hm...
hm... Cămaşa de mătase... - Nu e de mătase... E o simplă dejalenă... - Aaa...
deja... cum ai spus, dejalenă?... - Da, acum dejalenă. De altfel, de obicei port olandă,
fireşte. Dar aş pune orice, cu condiția să fie de calitate bună; pentru că revine
mai ieftin chiar dacă pare altfel. Cum observi, n-am măcar gulere cu colțuri exagerate. Mînecile
cămăşii, e adevărat, sunt strînse pe încheietura mîinii... Dar, sau largi, sau strînse, ce sens
ar avea din punctul dumitale de vedere? Rîdea, gîdilat, convins că m-a lovit unde. mă
doare. - Dar costumele pe care le schimbi mereu?... parcă eşti cucoană... La cinci după-
amiază: hai acasă să mă schimb. - Vorbeşti serios? Mi s-a părut ciudat că 1-a
impresionat asta! Garderoba mea e compusă în totalul ei, domnule Ladima, din următoarele rînduri de
haine: un frac, un smoching, o haină neagră cu pantaloni cu dungi, cenuşii. Un costum
maron pe care-1 pun de dimineață... îl schimb în fugă spre seară, cu unul bleumarin,
pentru că nu voi să atrag luarea-aminte în localurile în care intru printr-o culoare bătătoare
la ochi. Şi nu-i drept că maron-ul se vede de la distanță? " Zi-i „castaniul",
sună mai romîneşte. - Dacă aş fi scriitor, poate că aş zice şi eu „castaniu"
în loc de maron, dar cînd vorbesc nu vreau să mă deosebesc de cei din