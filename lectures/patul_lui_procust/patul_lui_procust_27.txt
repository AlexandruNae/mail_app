
pe urmă cu ea, numai pentru ca la întoarcere să-mi schimb locul şi să iau
un scaun de unde să văd mai bine pe doamna T. ... Americanca a înțeles
şi m-a privit mirat şi compătimitor cu mimică, făcînd ochii frumoşi şi oblici, mici, lipind
buzele intenționat şi ermetic... aducînd umerii arcuiți în față. întorsesem scaunul şi încălecasem pe el,
cu coatele pe spătar şi obrazul culcat pe brațe. Doamna T. era mereu cu spatele
la mine. De multă vreme curioşii de pe la gard plecaseră să se culce, unele
mese erau acum goale. Mouthy m-a întrebat, izmenindu-şi căpşorul, sprijinit în mîna de madonă grăsuță,
peste buclele căzătoare în pătrat: - De ce nu te duci, dragă, s-o inviți la
dans? L.C, care se instalase mai demult în ghereta-jilț, însă, m-a sfătuit să nu fac
asta, dacă n-o cunosc, căci pentru mine ar fi mai grav să fiu refuzat. Mouthy,
uimită: - Să-l refuze, scumpo? Dar ea moare după el... De asta a venit să-l
caute la Movilă... Ar fi o fericire pentru ea s-o danseze. Peste cîteva timp, bănuiesc
că deputatul a propus o plimbare pe malul mării, căci au plecat escortați şi de
economistul brun ... Gălgojanu, grav, a făcut propunerea să mergem şi noi pe malul mării.
-Pe cuvîntul meu, ai neapărat nevoie de o baie rece ... Mouthy a sărit în
sus, bătînd din palme: -Hai cu barca ! Hai la turc. Spre indignarea lui Ghenovicescu:
-Ați înnebunit ? În halul ăsta ? Nu vedeți că sunteți toți beți ca nişte
cizmari sîmbătă seara ? Nu merg nici dacă ştiu că stai goală la proră, sub
lumică. Mouthy, tot mai excitată, s-a arătat încîntată s-o facă şi pe asta ... Cîteva
clipe Ghenovicescu m-a examinat cu intenție şi milă şi m-a amenințat apoi că, dacă mă
mai frămîntă atît, mă domoleşte stropindu-mă cu sifon. Lumea de la mesele vecine ne privea
amuzată şi indulgentă, bucuroasă probabil că mâine poate povesti pe plajă „alta” cu banda beată
a lui Fred Vasilescu (sau dacă vreți „Lumînăraru”), convinsă desigur că asemenea petreceri nu sunt
lipsite de eleganță. Dar eu sufeream. Peste cîtva timp eu reintrat pe poarta de lemn
cu zăbrele vechi a grădinii cei trei. Cînd s-au aşezat din nou la masă, foarte
mulțumiți şi bine dispuşi, doamna T. s-a aşezat cu fața la mine ... Am privit-o
furios în ochi şi atunci a băut ostentativ, ciocnind paharulcu toți... Nu- mi scăpa nici o mişcare. Ei, în orice caz, erau mai beți
decît noi... Cum muzica era în pauză, deputatul, după obiceiul cărciumilor, a cerut să vie
un lăutar să cînte la masa lor... A fost refuzat politicos de către maître d’hotel.
Toată lumea observase acum modul sfidător în care, călare pe scaun, cu coatele pe spătar,
priveam pe cei de la masă. Aş fi vrut să fie cît de puțin obraznic
vreunul dintre bărbați ca să-l pălmuiesc ... De la un timp, deputatul aproape se lipise
de doamna T. şi cînd luau obiecte de pe masă brațele lor se împleteau parcă
în treacăt. Surîdea mereu, cu buzele umede, cu ochii vioi, mari, strălucitori, cu toată fața
înmuiată viu, minunat încadrată de acel turban alb. M-am uitat furios la el, m-a privit
disprețuitoarare, în timp ce el îi aşeza eşarfa de batic pe umeri, pretext ca să-i
cuprindă uşor în podul palmelor. Am băut iar, pînă cînd n-a mai fost nimic în
sticle, şi am cerut altele. Urmăream aşa de hotărît ce se petrecea la masa aceea,
că toți de la noi văzuseră că nu mai e glumă şi mă priveau tăcuți,
cu destulă nedumerire şi aşteptare. Doamna T. era viu amețită; cînd însă deputatul a voit
să-i dea să bea din paharul lui, nu m-am mai putut stăpîni, şi cam împleticindu-mă,
m-am dus acolo, am bătut cu pumnul în masă, strigînd indignat: - Doamnă, eşti o
neruşinată. S-a ridicat în picioare cu fața puțin lungită de uimire, cu ochii mari... de-abia
mai respira... îşi frămînta degetele lungi, parcă puțin uscate, vii. - Cine eşti dumneata? Ce
vrei? Parcă m-ar fi pălmuit. - Cine sunt? Ce vreau?... Ai uitat cînd frămîntam cu
dumneata droturile divanului meu? (Şi stăm gata să lovesc în oricine.) Toată grădina încremenise... Multă
lume se sculase în picioare... Cei trei însă nu mişcau nici unul, reputația mea de
boxeur şi bun scrimeur îi înghețase pe scaune... Doamna T. a închis ochii şi toate
trăsăturile feței i s-au frînt, doar dunga uşoară dintre sprîncene s-a înălțat... Avea gura îndurerată,
întredeschisă... de i se vedeau puțin dinții frumoşi de deasupra. Pe urmă a deschis ochii,
plini de lumină, lichizi, înlăcrimați. Atunci s-a sculat de la o masă un tip de
lăutar sau doctor, aşa ceva, cu mustața de plotonier, cu manşete scrobite ca două burlane,
pe, care nu-1 mai văzusem niciodată, s- a oprit în fața mea, m-a privit în
ochi, aprig, şi mi-a spus şuierat, tare, amenințîndu-mă cu arătătorul: - Domnule, eşti un gujat...
Şi, dacă n-ai fi beat, te-aş pălmui. Am vrut să ridic mîna... Mi-era moale... am
vrut să înjur, dar i-am întîlnit ochii, am început să-mi plimb limba uscată peste buzele
arse, nu puteam articula o vorbă... Se aşezase iar jos, cînd m-am dezmeticit puțin şi
am făcut doi paşi pînă la masa lui, bîlbîindu-mă: - Te rog... să-mi dai adresa
dumitale. M-a privit cu acelaşi aer de matador: - Vila Victoria... Tekirghiol - sat. Doamna
T. s-a sculat de la masă şi fără să privească pe nimeni, cu ochii duşi,
a dat bună seara şi, împreună cu doamna bătrînă, s-a urcat în hotel. A doua
zi, duminică, Mărginoiu şi Costescu s-au dus cu maşina mea şi i-au cerut să constituie
cartelul... Au luat apoi contact cu un căpitan de infanterie şi un profesor de liceu.
Au căzut de acord asupra pistolului şi toată după-amiaza Mărginoiu a cutreierat Constanța ca să
găsească arme. S-au întîlnit din nou şi au convenit să se amîne o zi ieşirea
pe teren, iar Mărginoiu s-a dus seara la Bucureşti de unde a adus pistoale. Miercuri,
după ce am încercat vreo două terenuri, fiindcă întîlneam mereu oameni, la muncă, pe ogoare,
urmîndu-ne în două maşini, am luat-o pe după „Hotelul Băilor", însus, ocolind în fața bisericii la dreapta, apoi pe un drum de care, în marginea
unei tarlale de porumb... am ieşit într-o cîmpie de la capătul lacului. Am schimbat trei
focuri, eu trăgînd în sus şi cred că la fel a făcut şi Ladima. Mărginoiu
mi-a mărturisit mai tîrziu că a doua zi doamna T. i-a cerut stăruitor o întrevedere
şi i-a spus că acest duel nu trebuie să aibă loc... Pe urmă, cînd el
i-a explicat că e inevitabil, l-a implorat să facă aşa ca să nu existe victime...
A stăruit atît, a plîns aproape - mi-a spus el uimit - încît şi-a dat
cuvîntul de onoare că armele vor avea încărcătură insuficientă... N-a fost greu, mi-a spus, să-i
convingă şi pe ceilalți trei, nici unul dintre ei nedorind să-şi provoace complicații în caz
cînd unul dintre noi ar fi fost ucis. Aşa l-am cunoscut pe George Demetru Ladima,
despre care am aflat tot atunci că e ziarist în Bucureşti, şi acum, sub fotografia
asta legată cu panglică deasupra unui teanc de scrisori, îl descopăr parcă într-un mormînt. Să
gîndesc că a iubit-o pe Emilia, să-i gîndesc alături mi-e aş;a de greu, cît îmi
venea în şcoală să adun caii cu gîştele. Cînd am venit în Bucureşti, îl vedeam
adesea pe stradă... într-o zi, îmi aduc aminte că, în fata cafenelei „Capsa", ne-am salutat,
am vrut să-1 opresc. Emilia s-a întors, îşi scoate chimonoul, căci e cald. O aşteptam,
căci îmi dam seama că scrisorile îşi capătă înțelesul, numai cînd ea le comentează şi
opune şi punctul ei de vedere... - Vine Valeria cu cafelele numaidecît... Ai dormit?... De
ce nu te odihneşti puțin? - Nu... mă simt bine şi aşa... Mai bine mai
citim scrisori. Se suie lîngă mine, de trosneşte patul cînd pune pe el întîi genunchiul
voinic... Pe urmă se ridică mult spre căpătîi. Iau o nouă scrisoare, cu cerneală violetă
(probabil o luase cu el la Tekirghiol, scriitor cu tot felul de manii). Nu mai
înțeleg nimic, pentru D-zeu... Aştept de două săptămîni o scrisoare de la tine... Eu plec
de aci la sfîrşitul lunii... Trebuie să vii si tu neapărat la 15 august. Căci
atunci încep repetițiile la National... A fost pe aci un poet cunoscut al meu şi
bun prieten cu directorul... Am vorbit în treacăt cu el... Are o piesă în versuri