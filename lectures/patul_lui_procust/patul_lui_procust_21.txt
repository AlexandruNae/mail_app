
emoție … Toți recunosc că ai fost admirabilă … Pe mine m-ai emoționat pînă la
lacrimi … Păcat că n-ai avut parteneri demni de tine … Tînărul acela … Demetriu
… cum D-zeu îl cheamă ? … parcă are bragă în vine … Ai fost
tot atît de aplaudată ca şi băiețaşul acela Rosen, care a jucat pe Smerdiacoff din
Frații Karamazov. E aşa de frumos azi, s-a înseninat după atîtea zile de ploaie, că
te implor să mergem diseară la o grădină să mîncăm … Am impresia că toată
lumea te va privi, biruitoare. Şi dacă vrei şi eu … Să săruți seara, pe
aleea întunecată a unui parc, o gură care a înfiorat o sală de spectatori …
Abia aştept cronicile, care însă nu vor apărea decît mîine, luni, fiindcă se publică numai
a treia zi … Azi a apărut numai a noastră, căci m-am dus în cursul
nopții la tipografie şi am scos un articol economic, ca să-i dau drumul… Trec azi
pe la voi. G.D.L.Trecerea asta de la dumneavoastră, dumneata, la tu, înseamnă că au devenit amanți ? Emilia
se dă atît de uşor, că mi se pare ciudat atîta literatură, ca să stea
cineva cu ea în pat. E aproape insuportabil ca un om atît de serios, un
profesor ca înfățişare, care făcea oricui, chiar aşa demodat, o impresie de reală distincție, cu
care nu se putea glumi niciodată, să se ducă la tipografie, ca un funcționar mărunt
amorezat, numai ca să facă un serviciu unei eleve de Conservator. De-abia mă rețin să
întreb pe Emilia dacă i s-a dat … Ştiu că e de prisos. Scumpă, neasemănătă
prietenă, E o copilărie … să plîngi pentru asta … Căci aproape era să plîngi
… Dacă îți spun că aici o cronică n-are cea mai mică importanță … Ascultă-mă,
e o copilărie … De altfel, nici eu nu pricep nimic … Toți mi-au promis
… În sfîrşit, n-are nici o importanță. Totul e însă angajamentul. Am aproape certitudinea că
vei fi amgajată … Directorul s-a uitat în program, cînd ai terminat tirada … Sunt
sigur că a vrut să-ți reție numele … Dacă te-aş fi găsit acasă. Mi-e dor
… trebuie neapărat să te văd … Azi … pînă mîine e o imensitate. Dezolat,
G.D.L. Omul acesta aşa de grav, pedant de binecrescut şi atît de lipsit de orice
familiaritate, că se ridica în picioare la masă, de teamă ca musafirul, venit să-i vorbească,
să nu ceară loc să stea jos, a putut să fie atît de copilăros? Parcă
nu mai e el. Iau din teancul dintre noi doi. Scumpa mea, Cum s-au schimbat
toate... Trebuie să te văd... Îmi lipseşti ca lumina unui neurastenic... De o săptămînă nu
putem sta ca lumea de vorbă... În fiecare zi te-am aşteptat... Noroc că sora ta
e atît de bună... Îi sunt nesfîrşit recunoscător... Lămureşte-mă ce e cu plecarea asta la
Bîrlad... Simt că înnebunesc... Nu, nu... Vom face tot posibilul să mergem la Tekirghiol... Eu
am nevoie de băi calde pentru reumatismele mele... Sper că voi aranja ceva. Si în
sat e bine... Am auzit că la Movila sunt curenți... Pe urmă poți merge cu
bacul de la sat la mare oricînd vrei... Gîndul despărțirii mi-e absolut imposibil de realizat,
cum nu pot gîndi un cerc pătrat... Vom avea atîtea de lămurit... Nu ca femeie,
nu de corpul tău duc lipsă, Emilia. Prezența ta sufletească îmi e necesară... Trebuie să
fim împreună... E foarte frumos acolo... Un prieten care a fost la sat mi-a spus
că vine acolo foarte multă lume bună... Trebuie să vii, Emy. De la 1 la
30 iulie... e cel mai frumos sezon. Ieri m-am întîlnit cu amicul, ştii care, cel
cu cronica din Dimineața si aştepta să-l salut... M-am făcut că nu-l văd... La gazetă
am o mulțime de plictiseli... Aş vrea să plec... Totul mă dezgustă... Aş vrea să
fim amîndoi într-un oraş străin, mare, curat... Ieri, cînd am fost la voi, te căuta
şi Cina... Nu ştiu ce vrea să-ți spună. E foarte drăguță şi cred că te
iubeşte mult. Ea ți-a aruncat flori pe scenă... E drept că şi tu i-aizvîrlit un
braț de garoafe... Prietenia asta mă înduioşează... E aşa de rar lucru... Scrie-mi două rînduri,
G.D.L.Trebuie s-o iau prin surprindere pe Emilia, mai ales că mi se pare că afirmația
din scrisoare mă ajută. Spun deci o enormitate: - În definitiv, tot i te-ai dat,
de ce nu te-ai fi măritat cu el? îmi răspunde cu mimică, apăsînd în jos
buza de sus, depărtînd-o de nas, ca un cioc de rată, a mirare şi dispreț.
- Aşa o dată... treacă-meargă... S-a înfruptat el... Pe urmă mă plictisea... Nu era om
de înțeles, cum era să mi-l iau pe cap? Îngheț de nedumerire. Parcă pipăi stofe
proaste. „S-a înfruptat el o dată". Mă uit lung la ea. Emilia are conştiința, deci,
că reprezintă un ospăț de carne? Are conştiința valorii animalității ei... exploatează totul rece, cu
rînduială şi socoteală; gîndeşte vulgar şi grijuliu despre sexul ei, ca un țăran despre marfă
şi hambar. Chiar dacă n-a iubit-o, ceea ce e penibil e că un om ca
Ladima poate să scrie unei astfel de femei, fără să gîndească nici o clipă că
faptul acesta, dacă s-ar afla, l-ar compromite... Aci vii, dar după ce termini pui o
monedă sub scrumieră, pe noptieră, şi pleci cu grija să nu laşi nimic compromițător la
fața locului. - Nu mai citeşti? - M-am plictisit, mint şi mă întind... Mai sunt
țigări? Fumez mult, îngîndurat. Se deşteaptă în mine, chemată de asta, cum se cheamă stafiile,
viața mea proprie, pe care o comprim greu, îndurerat. Cînd Emilia încearcă să mă sărute
pe gură, deşi nu i-am îngăduit asta niciodată, reiau lectura. Scumpo, Sunt mulțumit că te
simți atît de bine acolo, la Bîrlad... Trebuie să luăm bucuriile aşa cum sunt... Mi-e
totuşi atît de greu să-mi închipui că te poți simți bine într-un oraş în care
nu sunt eu. Pentru că mi-e totidfără nici un Dumnezeu, cînd ştiu că nu eşti
în acelaşi oraş cu mine... Nu ştiu... ai să zîmbeşti poate... dar mi separe îngrozitoare
fraza ta... „Aici petrecem admirabil... Ziua, într-o familie unde e mult tineret... Dansăm, jucăm tot
felul de gajuri. Seara ne plimbăm prin grădina publică şi mergem des la cinematograf..." Dar
eu... eu, Emy... unde sunt în toate astea? Sunt obosit, sunt disperat... N-am putut să
plec la întîi... am avut neplăceri la ziar... Nu s- aii plătit chenzinele, dar pînă
acum eu nu eram lăsat printre întîrziații care pot să aştepte pentru că eventuala lor
plecare nu ar însemna o pagubă... Directorul, sau mai bine zis proprietarul politic al gazetei,
s-a supărat zilele trecute de un articol al meu prin care ceream să se mute
capitala în Ardeal... însă articolul a avut ecou, şi un inginer mi-a trimis o broşură
a lui, prin care arată posibilitățile tehnice ale strămutării. A fost un succes personal mare.
Ți-l trimit, articolul pe care l-au reprodus vreo două gazete, să-l citeşti... Țin foarte mult
la părerea ta... Arată-l şi Valeriei... Am fost încă de joi la adresa dată de
tine, dar n-am găsit pe nimeni... Am fost ain nou după ce am primit cartea
poştală... Pachetul era pe numele meu (?), mi l-a dat un fecior... L-am dus şi-am
avut plictiseli la poştă ... Mi-a spus că nu ² bine împachetat, că trebuie desfăcut
... În carton nu e admis împachetatul decît dacă e flexibil şi bine legat în
sfori, ca într-o plasă ... Că e preferabil în pînză ... mi l-a făcut însă,
pentru un bacşiş, fără să-l mai desfacă, un om de serviciu de acolo. Am rămas
surprins de acest exces de precauții . G.D.L. -Zău, a fost o adevărată nebunie din
partea mea ... În pachet erau jartierele şi combinezonul. Îi venise la Zăgănescu dama de
la cinema. N-am avut timp decît să punciorapii, pantofii şi rochia; combinezonul şi jartierele le-am lăsat acolo, în grabă, că nu le
găseam ... Dacă desfăcea ! Mai ales că era şi o scrisoare, şi ce scrisoare,
a lui Zăgănescu ¹. Acum umrează patru pagini fără titlu. Aici ² cald şi urît,
Emy ... Singura bucurie sunt scrisorile tale. Sunt destrămat sufleteşte ... Dement din caza lor
... De cîte ori vin spre casă am obsesia lor ... Mă întreb: „Mi-o fi
pus-o coana Marița pe masă ? Sau poate o găsesc pe noptieră ?” Săptămîna trecută
a fost ceva nemaipomenit ... Deschisesem uşa gîfîind ... Nu –mam uitat direct la masă,
de frică să n-o văd goală ... Am întors capul încet şi totuşi pe jurnalul
care acoperea fața de masă nimic ... Mai aveam o şansă .. pe mescioara de