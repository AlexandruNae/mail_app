
Veacului era foarte interesantă. Cu discuții vecinice... cu vizite de actrițe, căci Emilia venea des
cu prietene de-ale ei. Personal n-am făcut parte dintre redactori... într-o zi însă, ieşind împreună
de la o şedință a comitetului S.S.R., am stat mai mult de vorbă cu Ladima
şi i-am arătat absolut sincer şi fără nici o intenție (deşi m-aş fi simțit bine
la o astfel de gazetă, căci am aflat abia mai tîrziu că e a lui
Gheorghidiu) cît de mult prețuiam atitudinea şi nervul cu care e scrisă foaia... M-a invitat
să colaborez, însă numai după un timp de reflexie vagă, mai mult aşa ca o
politețe... N-am putut să-mi dau seama dacă succesul n zăpăcise într-atît, încît credea că nu
mai are nevoie de nimeni, sau dacă nu era poate cumva faptul că, deşi eram
de atîtea ori de acord, mă prețuia totuşi prea puțin. A adăugat mai tîrziu, e
drept puțin cam stînjenit: „Avem un buget penibil... Dă-mi din cînd în cînd cîte un
foileton... 500 de lei e tot ce putem plăti..." Am primit şi mă duceam adesea
pe la redacție, unde după un timp fncepuseră să vie - cîteva figuri de „suprafață
politică", dacă e permis cuvîntul... Excesiv sentimental, Gh. Ladima lua drept prietenie gestul acestora de
a-l vizita - poate era şi destul de măgulit de actul lor, de vasalitate oarecum
- iar ei erau bucuroşi ca, pentru două țigări fumate acolo, să-şi asigure prietenia unei
gazete atît de temute, unde se puteau face dări de seamă interesate, sau publica note,
care totdeauna vizau ceva, caricaturi etc. Se făcuse astfel un fel de redacție onorifică, făcută
din foşti şi viitori deputați, secretari generali, ba şi vreo doi foşti miniştri, care treceau
intre 12 - 1 şi 6 - 7, ca „să mai dea bună ziua campionului."
Birourile ziarului erau tot aşa de primitive ca o baracă improvizată... Pe strada Millo, trei
camere mici, de apartament banal, la etajul doi. Una pe dreapta cu anunț: „Administrația"... O
masă neagră, mare, pe care veşnic erau hîrtii fn dezordine şi registre încălecate... Expediția o
făcea servitorul Ia o masă rudimentară. Prin colțuri, colecții, pe culoar alte teancuri, fn stînga
era o măsuță cu maşina de scris... Altă cameră era a secretarului de redacție şi
a redactorilor... O masă de bucătărie, lungă aproape de la un perete la celălalt şi
fn jurul ei cîteva scaune... Nu era vopsită fn nici un mod... bradul purta fncă
urma rindelei... Era doar acoperită cu hîrtie albă de ziar prinsă cu pioneze. E adevărat
că niciodată nu erau mai mult de doi redactori acolo... Altfel n-ar fi fost de
ajuns nici scaunele, nici cuierul. Şi mai era biroul directorial... Foarte mobilat în contrast cu
sărăcia improvizată a restului... Dar era uşor să vezi că mobilierul era adunat cu pantahuza,
de la proprietari probabil... O canapea şi un fotoliu vechi, de piele, scoase din uz,
un birou mare de tot, de stejar căptuşit cu foițe de nuc, scorojite şi căzute
ici-colo, ca la o casă pereții leproşi. Pe jos nici un covor... pe pereți originalele
caricaturilor care apăreau fn gazetă, fnrămate englezeşte, cu chenar subțire negru... Se aşeza fiecare cum
putea... Uneori cînd musafirul era, de pildă, o fostă excelență care urca scara numai ca
să spuie „una bună", o replică picantă sau oanecdotă, se antrena povestind, pînă se instala de-a binelea fn jumătatea de fotoliu a lui
Ladima, care şi aşa se plimba mai mult prin odaie, iar cînd venea băiatul cu
manuscrise sau corecturi, lucra fn picioare pe colțul biroului. Am impresia că toată lumea ştia
a cui e gazeta şi credea că şi Ladima ştie, dar cu toți găseau că
are atîta libertate ca să poată fi de folos oricui. Căci oricine era binevenit Ia
redacție, fn afară de o singură categorie de oameni: economiştii. Orice articol de finanțe îl
scotea din sărite... Veacul publica din cînd în cînd note de batjocură sîngeroasă... Corbii matematici
ai mizeriei sau A venturierii şi şarlatanii improvizați medici financiari. O „casetă" grasă cerea pentru
economişti o uniformă deosebită: „Oameni buni, faceți-Ie o uniformă ca la cioclii... Un soi de
frac alb cu şireturi negre, ca să-i cunoaştem din depărtare pe stradă, să ne putem
feri de ei." E drept că atitudinea lui era privită cu indulgență, căci chiar în
redacția onorifică toată lumea era mai mult sau mai puțin economistă, ca de altfel nouă
zecimi din romînii în haine negre, între anii 1918 - 1928. Deşi erau însă de
părere contrară, răspundeau directorului cu un surîs de acceptare, care părea să spuie că, dacă
nu admit ideile, oricum admiră vehemența lor literară... Ceea ce e sigur e că în
această epocă economiştii erau foarte prețuiți şi, în orice caz, singurii oameni care aveau, în
vremuri aşa de grele, lefuri princiare. Mai ales că, asemeni medicilor în timp de epidemie,
erau chemați în mai multe locuri o dată şi nu era unul să nu fie
fn cinci, şase consilii de administrație sau comisii deodată. Condiția ca să fii economist era
să nu ai nici o profesie şi nici carieră marcată, căci atunci erai socotit „diletant".
Făceau bineînțeles excepție de la aceasta inginerii şi avocații, care erau dimpotrivă bineveniți. Medicii erau
admişi numai dacă nu mai practicau. Ceea ce e cert e că mai ales cei
necunoscuți, în nici un fel, şi îndeosebi tinerii se puteau instala, publicînd articole cu cifre,
drept specialişti. - Domnule Ladima, cum poți să susții asta? Ladima se-nfuria şi suferea cu
adevărat că nu poate convinge. Se plimba furios prin odaie şi vocifera. Hainele negre, largi,
de pe el, îi dădeau un aer de pledant patetic. Deşi gulerul scrobit era foarte
larg, avea ticul de a-l tot lărgi, cu două degete, ca şi cînd tot l-ar
fi jenat. - Domnule, toți avocații fără clientelă, toți studenții care nu şi-au încheiat studiile
acum au devenit, peste noapte, doctori în ştiințele economice. S-au impus ca nişte intendenți escroci
în familii burgheze şi timorate. Nu e minister fără un oficiu de studii... Ba unele
au cîte două, trei, şi pentru direcțiile generale... Ei bine, asta nu va împiedica statul
ca în curînd
— ascultă-mă, în curînd - să facă disperat apel la experți străini. Un fost deputat,
voinic ca un luptător de circ, cu cap de copil, surîdea plin de el. -
Ha, ha, ha. Experți străini... şi-l privea compătimitor. Crezi serios asta, domnule Ladima? Dumneata ştii
că economiştii noştri sunt consultați de către străini? Ştii ce impresie extraordinară au făcut fn
comisiile de la Geneva? Ladima arunca tocul enervat: - Asta-i...! Lasă-mă... lasă-mă, domnule!... Ascultă ce-ți
spun... Vor fi chemați experți străini... Nu e bancă fără zece economişti improvizați directori, cu
birouri americane, cu zeci de dactilografe, cu portari fn livrea şi cinci călătorii pe an
la Berlin - Londra - Paris... Nu e bancă fără „oficiul ei de studii". Ei
bine, asta nu va împiedica jumătate din ele, cel puțin, sî se prăbuşească... E un
domn director general al uneia, care vrea să ne învețe săptămîna trecută finanțe, la Fundație...
Ei bine, prăbuşirea ăstuia va fi ceva mai tragicomică... Şi, descoperind ceva în gazetă, ridicînd
mîinile cu manşete burlane, a trîntit foaia pe birou ca jignit personal. - Uite, domnule,
un tartor al economiştilor, raportorul general al bugetului, imbecilul de Oromolu. Uită-te şi dumneata. Exprimă
în raportul lui nădejdea revalorizării leului... Ai înțeles?... Revalorizarea leului! Miliarde se vor cheltui cu
asta... Cu aberația revalorizării monetei. Uite ziarul... citeşte. În timp ce noi ne grămădisem pe
foaie, ca să cetim raportul, el a început să-şi ciupească mustața, şi- a potrivit gulerul
şi a redactat o nouă casetă, cu rînduri groase de tot, pe două coloane: Ministrul
„bugetului de aşteptare" crede în revalorizarea leului fi bazează bugetul pe ea... E naiv, nebun
sau de rea-credință. (A doua zi a apărut „Raportorul" în loc de „Ministrul" - şi
asta m-a mirat mult, îndemnîndu-mă spre tot soiul de presupuneri.) Altă formulă care-l scotea din
sărite era „criza", într-o seară de ninsoare abundentă şi domoală, eram în redacție vreo cinci
sau şase inşi. Fostul ministru care spunea anecdote picante Emiliei şi unei alte colege de