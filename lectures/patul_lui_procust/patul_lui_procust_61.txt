
caricatură, din revista noastră, a avut o inspirație genială... «Domnule, eu cumpăr Spanacul d-tale? Nu.
Atunci d-ta de ce vrei să fii clientul meu?...» Mîndru, Ladima a scos de sub
paltonul ros ca o capră rîioasă, trei volume de versuri: Spanac. «Le ofer gratis... dacă
şi d-ta mă tunzi gratis...» Ştefan, patronul, a căzut lat, în mijlocul prăvăliei, şi a
fost stropit cu toate flacoa-nele de fricțiuni din galantare, dar pînă la ora la care
închidem gazeta nu şi-a revenit." G. - E adevărat că şi pe el l-au tăbăcit
rău. Ce şi-au bătut joc de el! Mereu găseam în cabină ziare însemnate cu creionul.
Mi le puneau acolo „inimile bune" din teatru. Că nu s-au lăsat pînă nu m-au
dat afară. Şi, dezgustată, întoarce capul în partea cealaltă. Se încruntă şi nu se mai
interesează de mine. Citesc singur cîteva bilete. Emy dragă, E absurd să-mi reproşezi mie plecarea
ta din teatru... Ce înseamnă asta: „Sunt absolut sigură că dacă nu-ți dădeai demisia de
la gazetă nu aş fi ajuns unde sunt". De ce să crezi că euam atras toate duşmăniile prin „polemicile" mele? Si de ce să nu admiți că a
fost o greşită distribuire a ta şi că piesa e proastă? Crede-mă, Emy, sufăr şi
eu cînd văd că eşti batjocorită prin gazete şi reviste. Ai dreptate, în chestia cu
scaunul, bănuiesc şi eu că e mîna vreunei colege invidioase... Mă duc mîine la teatru
să vorbesc cu directorul. G. Emy... era foarte multă lume şi n-am putut intra... voi
trece mîine. Diseară eşti acasă? G. Am vorbit cu directorul... Spune că el n-are nici
o vină... Hotărîrea a fost luată de comitet, 130 de angajați sunt prea mult pentru
Teatrul Național... în fiecare zi sunt articole în gazetă pe chestia asta... Şi din 130
de angajați 92 sunt femei... E o proporție exagerată... Spune că a concediat pe cele
mai noi dintre angajate. Mi-a adăugat, ridicînd din umeri: „Am concediat şase fete, angajate acum
doi ani, cărora nici nu li s-au dat măcar roluri de încercare, ca să se
vadă dacă au bietele fete talent... D-ra Răchitaru cel puțin a jucat şi, în unanimitate,
critica cere s-o dăm afară... Ce vrei să fac? Să îndur campanii pe chestia asta?
Să dăunăm teatrului, ca s-o ținem?..." Emilia, nu-ți închipui cît sufăr... nu e decît o
singură soluție... trebuie să montăm cît mai curînd un spectacol de avangardă... Am să aleg
o piesă care să-ți convie. Gend ăsta mă exasperează şi el. Pe Sărindar au desfăcut
strada ca să repare canalul sau nu mai ştiu ce... Mi-e silă... Scîrbos oraş. N-am
primit nici o ştire de la Gina... Dacă aş putea să plec. Dacă aş putea
să mă odihnesc. George Emy dragă, Nu ştiu de ce ții atît să mergi la
balul acesta... Am auzit că nici nu mai este ce a fost odată!... înainte de
război „Balul sindicatului ziariştilor" era un bal la care venea toată lumea bună... Dar acum...
E foarte greu de obținut invitații... Am cutreierat ieri toate redacțiile, deşi îmi venea foarte
greu, că am alunecat pe zăpada înghețată şi mi-am scrăntit piciond. Nu am întîlnit din
comitet decît pe Necşulescu... îmi spune că s-au desființat biletele de favoare... Ca să viu
la intrare, că e unul dintre colegi, şi mă lasă înăuntru... l-am explicat că e
vorba de altcineva... Mi-a spus că am dreptul să viu cu o doamnă. E tot
ce am obținut... îmi pare foarte rău că nu pot să-ți fac serviciul ăsta... Sunt
şi altfel nespus de trist, Emy... în viața mea n-am fost atît de trist... Rămîi
acasă... Să rămînem sîmbătă seara acasă... Vreau să stăm mult de vorbă... Ah... dezgustătoare iarnă...
Mi-e silă de tot... şi sunt obosit... E ceva sfîrşit în mine, Emy... Vreau să
stau puțin lîngă tine... Cîteva cuvinte... ale tale ar fi ca un balsam. Dacă ți-aş
ține o seară întreagă mîna în mîna mea, poate s-ar mai împrăştia gîndurile acestea care
rotesc deasupra mea ca nişte corbi... S-a sfîrşit, Emy. Cu sărutări de mîini, George- Dar ce bal era ăsta? - Balul ziariştilor, țineam neapărat să merg. Alea din
teatru se pregăteau toate. Nici măcar un bilet nu mai era în stare să găsească.
Îmi aprind obosit o țigară. Mă învăluie o tristețe ca o presimțire. îmi scapă scrisoarea
din mînă, ca o frunză uscată. Emy, este imposibil... Deşi spui că ai văzut invitația
la Gina, mie mi s-a spus că s-au desființat... e posibil să fie altceva, dragă...
Comitetul sindicatului colindă ministerele şi băncile, plasînd bilete... Fiecare dintre ministere ia cîte-o lojă-două, şi
douăzeci, treizeci de intrări, pe care ministrul şi secretarul general le împart apoi la prieteni...
Probabil că Gina are un astfel de bilet... Dacă aş avea smoching aş merge eu
cu tine, şi ai intra cu mine... însă l-am vîndut de acum 5 ani... Dar
mai bine ascultă-mă, încă o dată, Emy... nu face să mergi... Vine acum acolo o
lume imposibilă: cocotele şi servitoarele, se spune, fac majoritatea femeilor. Dă-mi mie mai bine seara
aceea, Emy. Niciodată n-am fost atît de trist şi părăsit ca acum. Am încercat să
răspund infamiilor din Semnul, dar mi-au refuzat în toate părțile articolul... Necşulescu, pe care îl
credeam cel mai bun prieten, uite ce scrie: E alăturat un petec de gazetă, cu
un articol pe două coloane. Un pasaj însemnat cu roşu, sub titlul: Nu e nevoie
de o lege a presei. „O lege de cenzură a presei e o aberație... Chiar
cînd între gazetari se strecoară aventurieri şi şantagişti, ei sunt repede eliminați şi exemplul nenorocitului
acela de Ladima, care a dispărut din presă în mai puțin de trei luni, e
destul de elocvent." Prietenii, Emy... George Cam la o săptămînă după plecare, el a venit
la Veacul, cu un articol foarte violent, un fel de răspuns uneia dintre gazete, care-l
ataca în fiecare zi. Mateevici i l-a adus seara lui Gheorghidiu, care a ridicat din
umeri şi i-a spus să nu-l publice: „Ce să ne mai băgăm în chestiile astea?"
Emy, e o copilărie... Frac şi nici smoching închiriat nu pun pe mine... în nici
un caz... orice s-ar întîmpla... L. - Mă mir, atîția inşi împrumută frac şi smoching.
Dar n-ai idee ce încăpățînat era. O privesc lung, ca pe o haină, şi iau
altă scrisoare. Dragă Emy, nu înțeleg de ce atîta insistență... Dar, în sfîrşit, pentru că
ții tu atît... Vin aşa în haină neagră şi cu un domino... pe care zici
că l-ai găsit... Dar trebuie să trec mai întîi pe la Vasiliu... Pe urmă am
treabă la S.S.R. Cred că de acolo scap pe la 8 ½. Mi-e foarte greu
să merg prin ger, mă ustură respirația. Voi veni la tine imediat după masă... -
Țineam să merg cu orice preț pentru că ştiam de la Gina că o să
vie acolo Cobîlcea, un basarabean, prieten cu Gheorghidiu... Eu mergeam în rochie de searănemascată... Găsisem şi pentru el un domino... In bal, vorba aia, aveam să ne pierdem
unul de altul... de la uşă chiar. Emy dragă, Îmi pare bine că te-ai convins
şi tu că a fost o greşeală să mergem la acel bal... Mai întîi faptul
că n-am avut nici măcar domino şi a trebuit să îmbrac o jerpeiitură de costum
de conspirator de la operă mi-a stricat de la început cheful... Pe urmă, înghesuiala aceea
stupidă de la intrare. Să aştepți o oră pînă se mişcă gloata dinaintea ta... Nu
mai spun că eu n-am înțeles nimic din tot balul, pentru că toată seara te-am
căutat pe tine... Degeaba spuneai că să nu ne pierdem unul de altul, căci era
zadarnic... N-am făcut decît să urc şi să cobor scările Eforiei, înghesuindu-mă într-un bîlci de
costume de tot soiul, căutîndu-te de la balcon pînă pe scenă. Era într-adevăr o striveală
şi o căldură înăbuşitoare... Abia se găsea cîte un colț retras... Aş vrea să-ți spun
un lucru... De ce te-ai supărat aseară cînd ți-am spus că nu e frumos să
vorbeşti cu tinerii aceia, de la altă masă? Tu erai nemascată, Emy, eu de asemeni
din cauza căldurii mi-o scosesem... în asemenea cazuri nu mai eşti în necunoscut. O femeie
bine, nemascată, chiar la un bal mascat, nu trebuie să îngăduie familiarități... Bărbații aceştia sunt
de o necuviință neruşinată... aseară am avut tot timpul impresia că ne-a urmărit un automobil
cu farurile stinse... Cînd am coborît, ne-a luminat însă de două ori cu farurile bnisc
aprinse... Cred că au vrut să-ți fixeze casa... G. - Vai, ce am mai pățit