
o țară bogată, fără îndoială. Asta a putut constata ieri şi băiețaşul care, flămînzind de
două zile pe străzile capitalei după ce a privit vreme îndelungată galantarele de la băcăniile
împinse pînă fn stradă şi pînă fn nările celor flămînzi, s-a decis să fure o
pîine de la o gheretă din marginea oraşului. Nu l-au tentat nici homarii şi langustele
de la Ciobanu, nici şalăul cu spinarea lată de o palmă de la Teişani, nici
rodiile, nici perele învelite în vată ca nişte păsări bolnave. El nu vrea decît o
pîine şi e mai greu pentru unii, în această țară, să aibă o pîine, decît
pentru alții să trimită acasă un coş cu icre negre, brînză scump putrezită şi pateuri
cultivate încă înainte de gîtuirea păsării. Băiatul acesta n-avea decît 16 ani, dar mintea lui
necoaptă a putut gîndi stupid că e mai bine să fure, cu pereții stomacului uscați
şi lipiți de foame, o pîine, decît să aştepte şi să încerce a obține de
la stat o furnitură. Greşeală scump plătită, căci a fost împuşcat de către simbolul ordinii
noastre sociale, domnul sergent din post. Coliba puturoasă, cu trupuri măcinate de mizerie, alături de
palate cu multe camere, în care pe divanuri, pe mescioare, fiecare obiect, aruncat parcă la
întîmplare, reprezintă o valoare care ar schimba destinul unui om, asta e capitala simbolică a
noastră. E o proastă distribuție în țara asta, ca într-un corp bolnav, distribuția sîngelui. Unele
organe plesnesc de congestionate ce sunt, pe cînd altele, care lîncezesc, se atrofiază, se descompun,
pentru că pînă la ele, în acelaşi corp, nu ajunge nici o picătură din lichidul
nutritiv. E neîndoios că dacă un aeroplan ar putea zbura deasupra acestei capitale şi pilotul
ar putea privi, ca în poveste, prin acoperişuri, ar vedea în acelaşi timp, alături de
aşternutul cu zdrențe în care femeia cu trupul mîncat de tuberculoză îşi alăptează copilul, şi
dormitorul luxos, cu trupul curtezanei neroade frămîntat de voluptate, după ce a fost ațîțat de
bunătăți, plătite din jaful banului public. Sufletele copiilor se ofilesc de la duhoarea vieții din
jurul lor încă de mici. La 16 ani sunt împuşcați adolescenți pentru că fură o
pîine, iar la 20 de ani studenții îşi strîng tîmplele în mîini deasupra cărții, nu
numai pentru că amețiți nu mai pricep nimic, dar ca să-şi potolească, printr-o crispare, crampele
foamei. Ce viitor ne pregăteşte această hidoasă congestie a organismului social, ce posibilități să putem
întrevedea în țara lefurilor de 4 milioane anual, care stau în cîntar cu pensiile de
500 lei lunar?Ce suflete pot creşte într-o astfel de mocirlă morală? Lişiță tremurătoare, scoici flasce şi nuferi,
frumoşi poate, dar paralitici, cînd noi avem nevoie de stejari şi brazi, de animale sănătoase,
îmbătate de aer proaspăt. Trebuie să luăm aminte. Eprea multă suferință aci şi prea multă
juisare neruşinată. Organe prea bine nutrite, năclăite de grăsime... şi inimi prea secătuite şi deznădăjduite.
Se pare că fn asemenea maladii chiar şi medicina a revenit acum la anumite procedee
terapeutice, care fn ultimul timp cereau numai cîteva lipitori, dar care fntr-o vreme foloseau şi
operații curajoase. G. D. LADIMA P.S. Pentru o mai bună înțelegere a momentului, pentru a
facerea o justificare a violențelor lui Ladima şi pentru a realiza mai verosimil atmosfera acestor
întîmplări, adăugăm, acum, cînd se tipăreşte cartea, la mai bine de patru ani de la
moartea lui, şi reproducerea întocmai a unei scrisori apărute de curînd într-unui din marile cotidiane,
sub titlul gros pe două coloane: ÎN JURUL CUMPĂRĂRII FABRICII „ASTRA" DIN ARAD Din partea
d-lui general M. Ionescu, directorul general al Căilor Ferate, primim următoarea scrisoare: Domnule director, În
ziarul Universul, nr. 282, cu data de joi, 13 octombrie 1932, a apărut o notă
în care se exprimă surprinderea că în timpurile grele de astăzi se cumpără fabrica „Astra"
din Arad pentru suma de 360 mii. lei. Pentru lămurirea acestei chestiuni, socotim necesar să
vă dăm următoarele lămuriri: Calea Ferată, printre alte contracte de reparațiuni de material rulant, încheiate
cu diverse fabrici particulare, are şi contracte-legi încheiate cu consorțiul „Astra" şi „Romloc", în valoare
totală de 445 milioane lei anual, cotă obligatorie şi cu o valabilitate a contractului pînă
la 1 mai 1936. Cum în prezent, prin reducerea traficului, s-au redus implicit şi necesitățile
de repa-rațiuni pe de o parte, iar pe de alta o clauză din contract impunînd
Căilor Ferate să plătească ca beneficiu net 20% din valoarea contractului în cazul că nu
se va da în lucru materialul rulant destinat reparațiunii, deşi nu a lucrat nimic, şi
cum contractul cu fabricile „Astra" şi „Romloc" se cifrează la suma de 445 milioane lei
anual, numai prin faptul nepredării de reparațiuni, Calea Ferată ar trebui să plătească anual suma
de lei 89 milioane (0,2 x 445 milioane lei), iar pe întreaga durată a contractului
ar urma să plătească 383 milioane lei (89.000.000 x 4,3 ani) fără a avea nimic
în schimb, aceasta fiind o penalitate obligatorie a contractului- lege, care nu se poate modifica
sau anula sub nici o formă. În asemenea condițiuni, consiliul de administrație a hotărît a
se începe tratative pentru cumpărarea fabricilor „Astra" din Arad şi „Romloc" din Braşov, pentru lichidarea
acestor contracte, în baza ofertei prezentate în acest sens. Printr-o comisiune compusă din trei membri
ai consiliului de administrație, un subdirector general şi un delegat al contenciosului, s-a ajuns la
înțelegerea ca aceste fabrici să fie cumpărate pentru suma de 360 milioane lei, iar ca
rezultat al tratativelor uşor se poate vedea că e mai avantajos să plătim 360 milioane
lei şi să dobîndim în proprietate cele două fabrici cu toate instalațiunile lor decît să
plătim 382 milioane lei fără a repara nimic, fiind obligați să respectăm clauzele contractului. Menționăm
că şi suma de 360 milioane lei se va plăti tot din cotele anuale ce
se înscriu în buget pentru reparațiunile materialului rulant în fabricile particulare, modalitatea de plată a
acestei sume globale fiind următoarea: 120 milioane lei se va plăti fabricilor „Astra" şi „Romloc"
din cota bugetară a anului 1932; 120 milioane lei din cota anului 1933 plătibilă în
patru rate, iar restul de 120 milioane lei sunt datorii ale celor două fabrici către
Banca Națională, sume pe care Calea Ferată le va lichida ulterior cu aceasta bancă. Consiliul
de administrație, prezidat de d-l ministru al Comunicațiilor, a aprobat tranzacția în forma propusă de
acea comisie specială -18 august 1932 - (procesul-verbal nr. 35), iar tot dosarul s-a înaintat
Ministerului de Comunicații, care urmează a supune chestiunea aprobării Consiliului de Miniştri. În felul acesta,
se face o serioasă degrevare a bugetului Căilor Ferate, iar administrația intră în stăpînirea a
două importante fabrici, care vor completa nevoile de reparații ale Căilor Ferate în cele mai
bune condițiuni. Primiți, vă rog, domnule director, încredințarea distinsei mele stime.Director general C.F.R. General de divizie M. IONESCU N. B. Publicăm această întîmpinare primită prea
tîrziu, rezervîndu-ne dreptul să revenim în numărul de mîine cu comentarii, din care se va
vedea că autorul acestei nemernicii este tot faimosul M., pe care regimul de azi l-a
mai cocoțat şi delegat la Societatea Națiunilor. Nici după moartea lui Ionel Brătianu, Gheorghidiu n-a
intrat în minister... După ce s-a crezut cîteva momente într-o remaniere, guvernul s-a reconstituit sub
prezidenția lui Vintilă Brătianu cu aceleaşi elemente. Cum se simțea însă, datorită gazetei şi mai
ales prieteniei cu liderul tineretului, în bună situație, Gheorghidiu a cerut altă satisfacție, anume şefia
unei organizații din Banat, căci n-avea nici o situație politică definită, şi-i era teamă că
dacă partidul trece în opoziție, n-are să aibă unde candida cap de listă (căci numai
şefii de organizații deveneau în genere capi de listă). I s-a mai oferit de asemeni
prezidenția unui „Credit național petrolifer" cu un capital de peste 500 de milioane lei... Dar