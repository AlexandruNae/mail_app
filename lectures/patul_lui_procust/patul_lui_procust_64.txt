
cît de puțin te cunosc, ca să-ți descopăr noi însuşiri.Niciodată nu ți-am admirat frumusețea mai mult ca aseară, Emy... Nu vorbesc de capul tău,
care, ți-am mai spus-o, îmi aminteşte desăvîrşit de Lavinia, fiica lui Tițian, purtînd, în tabloul
pe care l-am văzut în singura mea călătorie în străinătate, o tavă cu fructe. O
impresie de sănătate trupească şi sufletească, de bucurie- luminoasă, bună şi sinceră. E totul numai
armonie în tine, Emy. Te ascultam aseară şi te-aş fi ascultat încă ore întregi. Regăseam
în tine, ca la începutul de neuitat al iubirii noastre, inteligența aceea egală, subtilă şi
liniştit pătrunzătoare ca o mireasmă. Niciodată n-am întîlnit un mai firesc bun-simț, o judecată mai
adîncă şi aşa de frumos domoală. Liniştea ta, cînd povesteşti, iluminată de surîsul plin, cinstit,
cu care sublimezi unele momente, mă face să înțeleg cît de fără pereche eşti în
această lume cotidiană şi meschină în care trăim. Emy, iubirea ta îmi sporeşte orgoliul de
bărbat. Cu cel mai cald şi mai recunoscător sărut, G.D.L. O întreb surprins, uimit, despre
ce e vorba. Surîde larg amuzată. - Am stat cu el de vorbă, săracu, o
seară întreagă. Că ştii... uneori... cînd nu era nimeni de fată (ca să nu se
compromită?) eram drăguță cu el. M-a pus să-i povestesc fel de fel de lucruri. De
la Bîrlad. Din teatru. M-asculta ca un copil. Nici nu-i mai venea să plece. Mi-e
cu neputință să cred că scrisoarea lui Ladima e sinceră, că toate acele însuşiri erau
cu adevărat descoperite. E prea mare deosebirea dintre ele şi ceea ce arată Emilia, ca
să fie posibil ca un îndrăgostit, fie el şi Ladima, să le şi creadă, scriindu-le.
Socot că el se amăgea, cu oarecare luciditate. Seamănă, într-un anume fel cu Nd., bătrînul
care stă de vreo cîțiva ani la noi la țară. E fiul unui fost ministru
de prin preajma războiului pentru Independentă. A moştenit o avere frumoasă pe care a pierdut-o
la cărți, toată. Chinuit pînă la demență de acest vițiu, după ce a stors de
unde a putut şi cît a putut, făcînd datorii ruşinoase, a rămas muritor de foame,
prin cafenele, la bătrînețe. Acum vreo zece ani, tata, făcîndu-i-se milă de el, i-a spus
să vie la una din moşiile noastre şi să rămîie acolo. Are cel puțin casă
şi masă, fără grijă. Ca întotdeauna şi acum simte nevoia să joace, dar vechilul şi
alți cîțiva mai răsăriți de pe acolo nu vor să joace cărți cu el fiindcă
n-are parale. Cum face însă rost de bani, de la mine sau de la prieteni,
întîmplător, aleargă să-şi caute parteneri. Aceştia, ştiindu-i patima, se lasă greu, spunîndu-i acum că ei
nu au parale. Pînă în cele din urmă tot el le împrumută banii de joc,
numai şi numai să poată juca. Dar la sfîrşit rămîne fără nimic, căci ei dacă
pierd îi împrumută din nou întruna, dacă dimpotrivă cîştigă, nu-i dau înapoi decît datoria, dar
lui nu-i împrumută niciodată nimic. Multă vreme am crezut că experiența asta, măcar în zilele
cînd o încearcă, trebuie să-1 dezguste definitiv de asemenea tovarăşi de joc. Totuşi nu... Mi-a
spus-o singur. E mulțumit că a jucat chiar şi aşa. Ceva din această mulțumire e
şi în scrisoarea asta a Iui Ladima, care, pătimaş, împrumută însuşi Emiliei tot ceea ce-i
trebuie ca s-o poată iubi şi o iubeşte anume, pentru ceea ce i-a împrumutat chiar
el. Emy, sunt neliniştit... Lenuța îmi spune că ea treia zi cînd n-ai coborît din
pat... Trebuie să faci să te vadă neapărat un doctor. E îngrozitor... Trei zile am
lipsit şi eu, şi trebuia la întoarcere să mi se întîmple ceva... Vin mîine cu
un doctor prieten să te văd. GeorgeÎntorc întrebător capul spre ea, căci tristețea din mine e tot o apă cu durerea
omului acesta. - Era un raclaj şi, din cauza lui, o infecție care m-a ținut
în pat aproape o lună... de două ori am crezut că mor... M-am opus, cred
şi eu, să vie doctorul lui, să afle ce am... Cobîlcea, care la început îmi
dăduse bani pentru operație, cînd a văzut că s-au cam încurcat lucrurile, n-a mai dat
nici un semn de viață... Gheorghidiu nici el, deşi i-am trimis o scrisoare. în fiecare
zi se ducea Valeria cu cîte o scrisoare, ca să aducă bani, dar mai totdeauna
era degeaba... Bărbații sunt scîrboşi... Cînd eşti bolnavă, nu exişti pentru ei. Ea a deprins
ritmul meu sufletesc, s-a angrenat povestirii înseşi, de aceea îmi dă toate explicațiile firesc şi
ca o confidență simplă. Emy, Am înțeles aseară, dintr-un gest al Valeriei, că o duceți
puțin cam greu, că boala asta cade prost. Sunt sărac, Emy, şi sufăr îngrozitor că
la vîrsta mea nu sunt în stare să fiu de nici un folos femeii iubite,
care suferă atît cît suferi... Ieri, după ce aplecat doctorul, a cărui privire am pîndit-o,
ca un cîine ochii stăpînului, încercînd să ghicesc în ei, am rămas multă vreme sfîrşit
de oboseală şi pustiu sufleteşte, în sufragerie... Mi-e silă de mine, Emy... Să văd cît
de greu izbuteşte Valeria să facă față pentru medicamente, pentru hrana zilnică şi să nu
pot nimic! Mai ales că am şi eu necazuri... Am fost recunoscător ieri proprietarului care
n-a mai insistat... Ce să fac? George P.S. îți trimit, ca să-ți mai treacă timpul,
cum stai aşa în pat, vreo două cărți de citit. îți trimit şi Cugetul unde
am o poezie.¹ ¹ E în numărul de pe martie al Cugetului SAMARCANDA Muntele sticlos
din fund e la trei nopți Depărtare cu privirea. Şahi răscopți Plîng ce-a fost cu
ochii scoşi. Oigurii mei Cresc în vaduri, văile vuiesc de ei. Merg spre turnul nalt,
cît norii albi de grindeni, Margini nu se ştiu, priveliştea n-are, Țările vecine-l văd de
pretutindeni, Caravanseraiuri fumegă-n hotare. Sus pe munți spînzurători cît cerul gol Cheamă trecătorii şuierînd domol.
Muşte cît găinile rotesc. Leproşii Vămuiesc chervanele, aprind chiparoşii. Curcubeul peste Asia întreagă Cheamă-nțelepciunea voastră
să aleagă.Iată flăcări, stele, luminează albastre, Naşterea pe scurt a seminției noastre. Bajazet fnchis cu amintirea-n
cuşcă Gratiile ca zăbalele fşi muşcă. Hoarda, hoarda mea de aur peste tot. Prapur cu
minciună, cepeleag despot. P.S. Am avut foarte adesea, lungi şi nervoase discuții cu Ladima, la
redacție, la S.S.R. sau la cafenea despre poezie. Disprețului meu, de altfel numai verbal, pentru
această falacioasî preocupare, el fi opunea un dispreț de mag pentru orice altă formă literară
decît poezia, fn acest sens, după cîte am înțeles, folosea el expresia „poezia pură", voind
adică să frisemne cu ea anume opera acelor poeți care n-au scris şi nu vor
scrie niciodată nici teatru, nici romane, nici critică, genuri, după Ladima, vulgare. El concepea structura
sufletească a poetului ca o deosebire de speță, nu ca o simplă polaritate. Creatorul de
poezie e un profet, un iluminat, e construit altfel decît ceilalți oameni, are simțuri fn
plus şi darul de a transforma orice atinge. Pentru el frumusețea, tradusă prin muzicalitate, era
un rit, îndeplinea un oficiu esoteric. Ironiilor mele pe care le găsea „lipsite de înțelegere",
le opunea esența imaterialității lui. Îl indignau poeziile cu înțeles curent, cu „morală" sau chiar
cele cu un tîlc oarecare. - Atunci eşti partizanul „poeziei pure", aşa cum o înțelege
abatele Bremond, ca o pură incantație muzicală, indiferentă față de conținutul material al vorbelor, prețuind
numai unicitatea lor formală, fncercam eu să-l determin să-şi formuleze sentimentul interior al ordinii lui
poetice. Spre surprinderea mea, protesta cu îndîrjire: - Nici vorbă, nici vorbă! Abatele e un
rătăcit, un impostor. Nu există o poezie pur formală. E o aberație. Poezia trebuie să
aibă un conținut, trebuie să exprime ceva. - Dar atunci nu e poezie normală, „impură",
ca să zic aşa? Ridica brațele nervos şi indignat de cursa pe care i-o întindeam:
- Nu, nu, nu...înțelege!... Ceea ce e normal nu poate fi poezie. - Atunci eşti
întocmai de părerea suprarealistului André Breton, care socoate că poezia are ca obiect subconştientul, exprimat
mai bine în incoherența paraliticilor generali, frenetici, a căror modalitate suprarealiştii caută s-o realizeze cu
oarecare pietate. Ladima se îmbufna şi declara că nu mai discută cu mine, că sunt