
smoală şi a cerului arzător albastru. Strada e pustie şi înaintea mea e, singur drumeț,
o foaie de hîrtie, care, luată de vînt, se tîrăşte cu paşi mărunți de şoarece,
încercînd întîi parcă să traverseze, dar se loveşte de muchia trotuarului, cu care aleargă apoi
paralel departe, pe urmă spre capăt, unde strada ocoleşte puțin, saltă ca o gîscă, încercînd
să zboare. Dintr-acolo vine cu grabă întinsă un automobil cu geamantane aşezate ca nişte turnuri
oblice alături de şofer, altele turtind genunchii domnului şi doamnei, care mai vor, cine ştie,
să prindă trenul de Sinaia sau de Constanța, unde e prospețime şi răcoare. Şi nici
prietenii mei nu sunt acasă. Ferestrele au hîrtie albastră, pe uşă este scris cu creionul
un bilet. Urc trei trepte ca să-l descifrez: „Omul care vine din partea domnului Vasiliu
să întrebe la uşa din dos, la bucătărie, că are un pachet şi o scrisoare".
Nu țineam prea mult să-i văd, deşi femeia e agreabilă cînd e familiară, după-masă veneam
numai aşa, ca să am ce face, dar faptul că găsesc acum uşa închisă mă
scade sufleteşte ca o părăsire, ca o neşansă disproporționată. Prezența lor de-abia îmi devine necesară.
La întoarcere, puțin amărît, descopăr şi rețin toate casele care au geamurile astupate cu hîrtie
albastră. Casa din colț are obloane moderne cu lame paralele, care se ridică şi se
lasă ca la birourile americane. Ca să apuc pe strada Enei, căci viu spre „Capsa",
ocolesc un hotel, în etajele căruia sexualitatea e condensată şi toropită în după-amiaza asta de
vară, ca gazele care se tîrăsc în fundul unei mine. Iată, după un croitor sărac,
o legătorie de cărți. Vitrina e prea sus, ca pe un podium, dar tot disting
neverosimilele adunături de poze. Un portret al arhiducelui Rudolf, rupt din vreo revistă ilustrată, veche,
din vremea cînd se încerca la ilustrate desenul imitînd fotografia, trei caricaturi colorate de Jiquidi:
un cap mare de general cu mustăți enorme pe un trup cît un deget, alta
cu un cap cît un măr pe un trup. tot cît arătătorul: Eugen Stătescu şi
nu mai ştiu cine. Cărți poştale gălbejite, înşirate pe sfoară ca mînătărcile, cu muzicieni celebri:
Chopin, Schumann, Bizet, Wagner. Cîteva femei goale. Una - din ce vreme? - cu fusta
ridicată în față, dansează cancanul, îndoind picioarele cu pulpele excitante între jartiere, azvîrlite din maldărul
de dantelărie albă a„dessous"-urilor. E blondă, grăsuță, cu sînii prezentați pe dantelă, ca perele mari
de lux în cutii cu vată. Trebuie să fie faimoasa „La Goulue" sau vreuna din
şcoala ei. E cald, şi după-amiaza asta de august ! e calmă şi îmbîcsită, ca
în orele de siestă un harem adormit. încep să-mi simt corpul, aş mînca piersici şi
aş vrea să văd o coapsă de femeie frumos arcuită, cu pielița albă, ca să
ți se lipească de podul palmei. Opresc o trăsură cu cai deşirați şi osoşi.Pe lîngă strada Plevnei şi bulevard e o curte lungă cît o stradelă şi acoperită,
cu etaje adăogate, cîrpit fiecare cu scărițe de lemn strîmbe. Sunt locuințe studențeşti şi menajuri
boeme. La cişmeaua din curte e noroi, pentru că toată ziua trebuie să vie lumea
să ia apă. Cutia cu gunoaie, enormă, e în față, şi alături de ea cîteva
căruțe de lemne, aşa că toată casa pare un tren de marfă cu tenderul înainte.
Mă gîndeam cu enervare că s-ar putea ca uşa de lemn, toată, a Emiliei, către
care mă duceam, să fie închisă cu cheia, iar la repetatele mele bătăi, întărite, uşa
aceasta să rămîie definitiv calmă, egală, ca o barieră între mine, cel de afară, şi
interiorul baricadat. Totul în trupul meu era pregătit încă de pe drum şi se accentua
intens pentru ce avea să vie. Mîna desfăcută ca să-şi mărească suprafața de pipăit se
încolăcise de pe acum în jurul brațului alb, plinuț al fetei, ochiul juca încă de
pe drum comedia enervată a sînilor, care, pe jumătate văzuți, nu rămîn aşa etern, ca
într-un tablou, căci cămaşa, prinsă încă la mijlocul trupului, cade de pe ei, dezvelindu-l pe
unul complet, iar pe altul pe jumătate, sîni a căror vagă moliciune e parcă provocată
de greutatea, senzualității dizolvante, leneşe şi lenevitoare ca aerul cald. Cutele pe care le face
cămăşuța, ocolindu- le rotunjimile de fructe, sunt tot atît de molatice şi încolăcite ca şi
linia lor sinuoasă. Genunchiul încă de pe drum se simte potrivit prin rochie deasupra genunchiului
ei, în primitoarea adîncitură cu care începe coapsa. Mîinile-mi coboară apoi, îmbrățişînd femeia cu coatele
îndoite şi sprijinite în şoldurile ei, cu fața de dinăuntru a brațelor şi avanbrațelor cuprin-zîndu-i
şi simțîndu-i talia, ca nişte sepale vii. Am bătut în uşă, şi sunt surprins de
sunetul bătăii auzit înăuntru, de parcă am trimis un sol. Nu va răspunde nimeni; sunetul
acesta trimis de mine va fi singurul semn de viață. Se aud paşi înăbuşiți, însă
cineva, topindu-se cu restul lumii, a mişcat nevăzut clanța, în fața mea la un pas.
Sora Emiliei, fără să aştepte să-i dau bună ziua, s-a întors cîțiva paşi şi, din
pragul micului vestibul întunecat ca o magazie, de unde o scară duce sus, a strigat-o,
fără să-mi spună numele, cum se anunță fetele la bordel: „Emilia". Jucau se pare cărți,
căci văd pe masă un pachet mic, unsuros, care ar putea să fie şi pentru
ghicit însă, şi acum totul e întrerupt, iar tînărul care e cu ele e nedumerit.
E ca o catastrofă liniştit convenită, care în loc să mă măgulească, mă stînjeneşte, căci
deschide ca un hiatus între ceea ce se întîmpla pînă acum în această sufragerie cu
mobile vechi şi între cele ce se vor întîmpla în şi în prezența mea... Trebuie
să găsesc o introducere, oricum. Dar tînărul, după ce a ezitat cîteva clipe, neşti-ind ce
să facă, sau poate la un semn, neobservat de mine, al vreuneia dintre femei, se
decide şi, după ce bălăbăneşte puțin mîinile, se strecoară prin uşa deschisă în vestibul, fără
să salute, ca o vietate domestică. Era ca de douăzeci şi cinci de ani, cu
o figură de lăutar, oacheş de tot, ras, îmbrăcat în haine negre. Toată mişcarea asta
produsă de venirea mea mă stinghereşte şi mă întristează, căci ştiu bine că prestigiul meu
de om n-a cîştigat nimic, dar mi-a descoperit, jignind ceva în mine, că există straturi
de viață normală mult mai jos decît mine. De ce a plecat tînărul acesta? Ce
inferioritate îşi simte şi acceptă față de mine chiar, care sunt aşa cum sunt, care
de atîtea ori mă simt mărunt, inferior, îmbrăcat ca în haine străine, de căpătat, cu
toată aparența mea de monden? El e poate cel care o conduce pe Emilia în
oraş, îi sărută respectuos mîna în stradă, aşteaptă îngrijorat să fie invitat, consideră că a
fi primit de ea e un semn de importanță în viață, ori ca o duminică.
Fac desigur revelionul împreună, iar cînd îşi lasă genunchiul prea descoperit, ea se acoperă, sau
îl pofteşte afară cînd îşi îmbracă rochia. Emilia aceasta, pe care am avut-o din noaptea
cînd m-a dus un prjeten cu ea la „Luzana", pe care am chemat-o la mine
cînd am vrut şi pe care totuşi, în trei ani,am venit cel mult de trei ori s-o am, care de cîte ori a fost
singură cu mine n-a întîrziat, ca să rămîie în cămaşă cu coapsele goale, un sfert
de oră, fata asta blondă sau mai mult spălăcită, grăsuță şi vulgară, pe care au
avut-o toți prietenii mei, ca şi mine (căpitanul Ştefănescu, în tren, fără ca ea să-şi
scoată chiloții). Căci e într-adevăr gravă, impozantă în atitudine, nu ştiu cum să spun, are
ceva de profesoară, un fel de aer sărac cu duhul şi sigur de el. Priveşte
serios, aprobator sau dezaprobator, se plictiseşte, are veleități să conducă discuția, crede în sfîrşit că
discută. De aci e poate toată drama ei, căci de la înălțimea asta trebuie să
treacă la atitudinea femeii pe care o aşezi pe pat, dar, fără resurse sufleteşti, ea
nu poate găsi tranziția necesară... Poate că acei din jurul ei nu pot s-o aibă
numai din cauza asta (dar nici nu e obligată față de ei), cînd însă e
nevoită de interes, sau din dorință pur şi simplu, să se dea, atunci între femeia
îmbrăcată şi cea goală e o succesiune de momente neangrenate, precipitate, indiscrete pentru deficiența raportului