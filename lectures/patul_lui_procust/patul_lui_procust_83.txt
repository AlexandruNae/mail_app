
sidef; ochiurile de apă prin băltoace măsurau golurile pavajului, iar noaptea se anunța umedă, căci
şi vegetația, îmbelşugată după atîtea zile de ploaie, rămînea apoasă. Revederile acestea sunt penibile prin
începuturile convorbirii... în maşină aveam un trac de actor. Ți-e necontenit teamă că n-ai să
găseşti tonul just, gestul potrivit. întîia privire e ca un joc de loterie. Te întrebi
dacă ai să aduci vorba despre cel mort, dacă e locul să ici o mutră
îndurerată, sau eşti obsedat de ideca de a nu juca, dimpotrivă, teatru. Am urcat şovăind
treptele înguste de beton pînă la etajul al doilea al casei din Parcul Filipcscu... Mi-a
deschis singură, fără să-mi spună o vorbă, dar zîmbindu-mi cu prietenie, cu o mişcare nervoasă
de identificare. După ce mi-am lăsat trcncicotul în vestiarul îngust ca o celulă, am trecut
în camera mare cît un hol, aranjată nepotrivit gusturilor comercializate ale proprietarei de magazin de
mobilă modernă... Un divan larg, în colț, aşternut cu un covor caramanlîu, o masă joasă,
făcută dintr-o tipsie cît o roată de car - de aramă bătută. Deasupra, etajere negre,
nclăcuite, ocolind pereții, înțesate de cărți... Alte etajere tot negru-mat umpleau şi ceilalți pereți. Pe
ele, fel de fel de obiecte, amintind probabil cîte ceva. Camera ar fi avut înfățişarea
unui birou dacă în mijloc n-ar fi fost o masă de sufragerie pătrată, acoperită cu
un şal mare de toi, din cele cu care se acoperă pianele. In schimb, biroul
era un soi de miniatură, abia mai înaltă de o jumătate de metru... La care
se sta pe un taburet ca de pian. Un bufet mare de tot reprezenta sufrageria
propriu-zis. Un „ucenic fierar" de Ressu, un portret de Marius Bunescu şi un „pod în
munte" de Sion erau printre alte tablouri. După ce ra-am instalat într-un mic fotoliu de
lemn negru, funinginos parcă, m-a întrebat nedumerită de ce îmi rotesc privirea atît de mirat.
- Mi se pare atît de ciudat şi atît de conform unui proverb, ca dumneata,
care eşti socotită printre cei care au introdus mobila cubistă la noi, să păstrezi mai
departe mobilierul vechi... îmi închipuiam că voi găsi aci totul schimbat într-un adevărat studio, acel
gen de cameră modernă care foloseşte de sufragerie, odaie de lucru, odaie de primire, în
sfîrşit de toate, în afară de odaie de dormit. Zîmbea cu fluiditate şi cu o
participare totală, vag îndurerată, ca de obicei. - Dacă vrei, e un studio, în intenție,
căci corespunde definiției dumi-lale prin arhitectură... Dar mobila n-aş putea s-o schimb niciodată. Am privit-o
mirat, luînd din cutia cu țigări oferită. - Niciodată ? Şi de ce ? -
Nu ştiu, mi-ar părea că am murit. - Dar nu înțeleg deloc. - Nu pot
să mă explic... Dar din interiorul acesta, care c viața mea, nu aş putea schimba
niciodată nimic. - N-ai fost ispitită să-l înlocuicşli cu acea minunată decorativă modernă ?- Şi mie îmi pace nesfîrşit mobila modernă - şi s-a completat ca în paranteză
- bineînțeles cînd nu e de prisos strîmbată şi împovărată, în loc de ornamentația veche
de flori, cu muchii inutile şi cu temelii greoaie, care nu înseamnă nici un cîştig
pentru frumusețe. Dar poți să-ți schimbi familia, chiar dacă o găseşti puțin demodată ? Poate
că e şi o slăbiciune a mea... Nu ştiu dacă e un fel de oroare
de necunoscut şi nou, sau mai mult o înrădăcinare în ceea ce a fost... Sufăr
cînd se strică un obicei vechi, şovăi nesfîrşit cînd trebuie să înlocuiesc o slujnică obraznică
sau leneşă, numai la groaza că nu voi mai vedea un obraz care mi-e familiar,
fie şi în rău. Credeam la început că va trebui să mă explic asupra vizitei
mele -şi era ceea ce mă preocupa pe drum, dar i s-a părut foarte firească,
şi n-a fost nevoie de nici o justificare. Am întrebat-o pe unde a călătorit. -
V-a fost dor de Bucureşti ? Părea foarte încurcată şi puțin iritată. - Uite, trebuie
să mă contrazic numaidecît... Nu-mi place tot ce e al meu... chiar şi oraşul acesta,
de pildă... Nu... In străinătate e lotul larg... poți respira în voie... Nu-li împiedică prea
mult privirea, să zicem, case ieşite în mijlocul străzii. Nu te apasă nimic... Totul e
curat... înalt... spațios... Şi pe urmă noutatea străină e totală, nu e ca o spărtură
sau cîrpitură în ceea ce a fost. Nici o clipă nu m-am gîndit la Bucureşti...
Dar de odăile acestea ale mele, şi de lucrurile de aci, îmi era un dor
stupid. O privesc şi sunt sub obsesia descrierilor lui Fred Vasilescu. Sta de-a curmezişul divanului...
Părul, desfăcut în plete scurte, de un castaniu strict, îi acoperă urechile şi îi subliniază
fruntea puțin prea dreaptă, perpendiculară pe tîmple. Cu adevărat linia de jos a maxilarului, de
la bărbia rotundă la ureche, este de o desăvîrşire uşoară de arc destins. Orbitele puțin
neregulate, cam adînci şi întunecate, sunt înviorate de albul catifelat al corneei, iar albastrul viu
al irisului e acoperit uneori de genele lungi. Gura puțin severă, regulată, dar fără puritatea
convențională a desenului, e uşor contractată şi mobilă. Poartă o rochie neagră încheiată cu nasturi
mari într-o parte, care-i lasă gîtul gol, bine înrădăcinat în bust, vînjos ca un trup
de şarpe cînd îl priveşti din față. Din profil, gîtul acesta e şi mai Inimos,
căci pare scurt la ceafă şi prelung sinuos dinainte. Jocul vizibil al tendoanelor încheiate limpede
la capătul pieptului îl fac să arate foarte tînăr. Umerii rotunzi îi sunt aduşi în
față, acum cînd a încrucişat mîinile peste genunchii fără nodozități, de la suprapunerea cărora picioarele
cad unul lîngă altul drept în jos, cu pulpele suav înălțate, în ciorapii întinşi, fumurii,
care îngăduie să se străvadă pielea. Rochia cade dedesubt, la marginea divanului, drept în jos,
lăsînd puțin descoperit din coapse, cît ajung ciorapii, fără însă ca de la mine să
le pot vedea pielea. Şi această libertate ghicită a coapselor dinspre podea e ca o
înrădăcinare a feminității ei în materie şi în viața care curge cu legile şi instinctele
ci. - Ai de gînd să pleci din nou ?... Mi se pare mai bună
formula asta. Simt că un plural ar părea scrobit în fața acestei femei adevărate. -
Cred că da... Nu mai e atît nevoie de mine, aci... Magazinul şi atelierele au
început să se resimtă de concurență, căci toate fabricile de mobile şi-au modernizat producția -
şi pe urmă totul se resimte de stagnarea aceasta. Trebuie să ajung, chiar Iară tranziție,
de vreme ce testamentul e de domeniul public acum. - Cu familia lui Fred Vasilescu
ai avut dificultăți ? Protestează jignită, fără nici un gest, numai privirea albastră i s-a
întunecat, mistuită. - Nu... nici urmă de dificultate... Chiar în seara înmormîntării... O întrerup nervos:- Ai fost la înmormîntare? Genele au căpătat un soi de mişcare de deschidere... sprîncenele
s-au înălțat în accent circomflex... Şi pe urmă mă priveşte cu recunoştința oricăruia dintre cei
care au iubit, pentru cei ce se interesează cu simpatie de dragostea lor. în schimb
vocea îi e acum ceva mai tăiată de respirația reținută parcă. - Am fost. Şi,
după ce rămîne un timp îndelung răsfrîntă în ea însăşi, reia cu un ton de
mărturisire: - Am suferit mult că n-am putut fi lîngă sicriu tot timpul, nici urmări
de aproape convoiul... Eram într-o maşină închisă cu ferestre mici, alergînd şi aşteptînd dricul la
fiecare răspîntie... Gîndul că el e întins acolo, acoperit, mă frîngea... mă exaspera... Cred că
dacă ar fi fost înmormîntat şi nu incinerat, n-aş fi putut pleca acasă, Iăsîndu-l singur,
parcă fără apărare, paralizai, în cavou... Vorbeşte rar de tot, prin fereastra larg deschisă pătrunde
înserarea umedă de afară. Rochia se lămureşte vag în umbră, dar fața apare palidă in
penumbre. Se ghicesc de asemeni mîinile şi micile reflexe mătăsoase ale ciorapilor. - E mai
bine aşa... S-a ridicat în fum... Tot i-a plăcut atît de mult să zboare. -
Cînd au aflat ai lui de testament? Nu răspunde numaidecît, simt material că gîndeşte însă.
- Se vede că după întoarcerea de la cimitir, căci seara au venit, în doliu
mare la mine, mama şi sora lui. Servitoarea nu vrea să lase pe nimeni înăuntru...