
vrei să-mi fii cu adevărat de folos, povesteşte-mi totul în scris. Mai mult decît întîmplarea
însăşi, care nu poate fi mai extraordinară, orice ai spune, decît un război, m-ar interesa
amănunte, mai ales cadrul, atmosfera şi materialul întîmplării... Fireşte că nu-ți cer decît o redare,
însă e nevoie să fie cît mai amănunțită... Pe urmă eu voi preface totul într-un
roman. (Şi spunînd asta mințeam, căci nu mă gîndeam chiar să scriu un roman.) Era
mereu frămîntat de vederea lui dinăuntru. - Ai să fii foarte surprins... - Nu ştiu;
să vedem... Vrei să-mi faci acest mare serviciu? Povesteşte net, la întîmplare, totul ca într-
un proces-verbal. (Căci, cu adevărat, bănuiam mai interesante decît întîmplarea însăşi alunecuşurile din condei, digresiile.)
A surîs pe gînduri, descurajat, dar era atît de prins de împrejurare, că pe urmă
m-a luat de braț. - Ascultă, am să fac şi asta... Deşi mă întreb dacă
nu ai să arunci ce scriu eu la gunoi. - Îmi vei fi de folos
numai dacă îmi vei da material, cît mai mult, chiar cînd ți-ar părea încărcat ori
de prisos, fii prolix, cît mai prolix. Foloseşte cînd vrei să te explici comparația. încolo
nimic. - Bine, într-o săptămînă am să-ți aduc un caiet întreg. Nu mi l-a adus
peste o săptămînă, nici peste două, ci abia peste o lună... Ceea ce nădăjduiam s-a
realizat. Fred Vasilescu s-a „ambalat" şi întîmplarea a luat proporții. Mărturisesc că n-am avut nevoie
de prea multe modificări, abia ici-colo de am simțit obligația unor desluşiri, a cîtorva întăriri
de imagini, de corijat unele lipsuri (căci multe altele or mai fi rămas) şi mai
ales am schimbat cîteva nume şi date, complicînd puțin lucrurile nude, pe care bănuiesc că
el însuşi le mai complicase de asemeni, ca să evit indiscrețiile. Abia cînd l-am cunoscut
mai de aproape am înțeles de ce doamna T. l-a iubit atît, de ce a
suferit aşa de mult din cauza lui. Nu numai datorită frumuseții lui bărbăteşti, sportive, cît
mai ales pentru un soi de loialitate şi delicatețe, un mod de sinceritate a vieții,
care nu seducea numai femeile, ci cîştiga şi prietenia bărbaților lor, căci puteau să sufere
din pricina lui, ca şi ele, dar nu-l urau. Nu jignea niciodată, nici măcar pe
cel căruia îi lua nevasta. Cam prea echilibrat, vorbind rar, dar nu fără o privire
stăpînă pe sine şi ades ironică.Am rămas la escadron, spre marele necaz al ordonanței care se vedea restabilit la oraş,
dar şi spre bucuria roşiorilor mei, care mă iubeau ca pe un frate. Toate le-am
făcut în viață, şi tot ce mi-a stîrnit amorul-propriu e trecut în activitatea mea ca
într-un memoriu de carieră. Numai scriitor ştiu că oricît aş vrea, orice aş face şi
oricît m-aş stoarce, n-aş putea deveni niciodată, şi de aceea stau cu sfială alături de
cei doi prieteni, căci zîmbetele lor mă umilesc puțin, nu mult, aşa cît s-ar apleca
o trestie sub apăsarea vîntului. Au bunăvoința să se întrerupă din cînd în cînd, într-o
convorbire ale cărei date elementare nu le cunosc şi care tocmai de aceea îmi pare
nesfîrşit de interesantă, cum erau convorbirile din biroul tatălui meu, cînd se rosteau familiar şi
ca în continuare nume care mi se păreau tot aşa de frumoase ca Trebizonda, sau
Valdemar, sau Casablanca, numele misterioase ale copilăriei mele. Tovarăşii mei de masă pronunțau cînd cu
indignare, cînd cu „nu e rău" sau „îmi pare că are culoare", nume de scriitori
şi reviste, toate împrumutate de la flori şi în genere de la țară, care mă
fascinau ca toate lucrurile inabordabile. Aş fi vrut detalii dar nu îndrăzneam să le cer,
căci nu mi le-ar fi dat, zîmbind cu indulgență, şi mă mulțumeam cu sonorități muzicale
care mă limitau şi mă sileau să-mi recunosc o reală, netăgăduibilă inferioritate. Eram strîmtorat, eu
atît de sigur de mine de obicei, eram nelalocul meu, nu izbuteam să fiu eu,
cum nu izbuteşti să ai mersul şi silueta ta dacă ți-a intrat o pietricică în
pantof. Am mîncat în silă o farfurie de salată de vinete cu gust de dovleci
tocați şi cu untdelemn unsuros, pentru că tovarăşii mei de masă mîncau cu prea multă
poftă şi mi s-ar fi părut inconvenabil ca eu să declar că un fel atît
de apreciat de ei nu e comestibil. Au cerut apoi varză cu carne, dar prudent
am aşteptat să le-o aducă întîi lor, ca să văd despre ce e vorba. N-
am regretat această prudență, cînd am văzut farfuria cu marginile pătate de sos gălbui (poate
din pricină că, grăbit, chelnerul aduce mai multe farfurii o dată, puindu-le unele într-altele ca
la pension, şi de aceea uneori fundul farfuriei intră în sosul celei dedesubt, cînd nu
şi degetele celui grăbit). De altfel, am făcut rău că am acceptat să mănînc în
grădină. întîi că umbra era călduță şi iradia, dar, mai ales, fiindcă la amiază e
totdeauna mai cald afară, chelnerul străbate astfel o porțiune de grădină prin soarele dogoritor -
iar din pricina asta năduşeşte de-i curg mici şiroaie pe tîmple şi la rădăcina nasului.
îndeosebi sosurile, sub proiectorul arzător al nămiezii, devin vii şi calde, capătă un fel de
materialitate fiartă care te dezgustă. Caut un refugiu de proaspăt şi răcoritor în ape minerale.
Dar mai ales varza cu carne de acum mi se pare o monstruozitate culinară; de
obicei se face cu carne de purcel mai grasă, ca să fie fragedă, sau cu
piept de văcuță, în cazul cel mai rău. Oricum, sosul trebuie să fie scăzut, nu
ca în cazul de acum, apos şi revărsat, de mai curînd o ciorbă leşioasă de
varză, în care au căzut la întîmplare bucăți de muşchi cu fibre lungi, ca nişte
sfori roşcate, roşii numai într-o parte şi vinete spre negru, cu o pojghiță albă, pe
cealaltă parte. Prietenii mei mîncau însă cu poftă, îmi adresau întrebări binevoitoare, cu surîsuri protectoare
şi mă îndemnau să beau din vinul cald, pe care chelnerul, neobişnuit cu preferințele mele,
nu-l adusese în baterie cu gheață, iar eu acum nu mai aveam curajul să poruncesc
îndreptarea lucrurilor. Eram sincer necăjit că nu pot să beau, cînd eram îndemnat cu atîta
cordialitate, mai ales că aveam pentru unul dintre comeseni nu numai o admirație extraordinară, dar
şi amintiri frumoase din vremea războiului. După ce luptasem călare în tot timpul retragerii, regimentul
nostru, în a doua parte a campaniei, a fost băgat în foc descălecat la Sticlărie,
pe valea Oituzului, unde am luptat o bucată de vreme. Rănit, am fost evacuat într-un
spital dinapoia frontului, într-un tîrg moldovenesc. Ofițer intendent al spitalului era tocmai cel care acum
era în dreapta mea la masă. Băiat depetrecere, harnic la treabă, după cîte se spunea, luptînd voiniceşte cu damigeana cu vin, dar
şi izbutind să obție totul de la centrele de aprovizionare, aşa încît spitalul nostru nu
ducea lipsă de nimic. Toată lumea era încîntată de el, şi mai ales noi, ofițerii
răniți, care puteam părăsi patul. într-un pavilion din fund, unde ocupa două încăperi ofițerul intendent,
se încingeau nişte grandioase partide de pocher, care țineau uneori de la trei după-amiază pînă
a doua zi dimineața. Era un bun camarad, cu un limbaj anume al lui, poetic,
care de atunci mă umplea de admirație şi pe care, umilit de mărginirea mea, l-am
regăsit pe urmă în volumele lui de proză. Dar iată că acum începe o adevărată
dramă pentru mine. în sosul, sau mai bine zis zeama din farfuria celuilalt scriitor, puțin
ascunsă de tăițeii de varză, doarme cu aripile strînse, înecată în grăsime, o muscă. Niciodată,
nici chiar în război, cînd am comandat patrule tari de cavalerie, nici cînd am fost
însărcinat, ca de atîtea ori, cu misiunea de a conduce prin țară diferiți oaspeți de
marcă, nu mi s-a pus o problemă atît de alarmant imediată şi atît de insolubilă
parcă. Să atrag luarea-aminte a domnului, tot atît de reputat scriitor, dar pe care eu
îl cunoşteam mai de puțin timp, şi care tocmai explica un manifest literar, era oarecum
prea tîrziu, căci şi mîncase jumătate din farfurie. Şi pe urmă, din acelaşi fel de
mîncare îmbuca (acesta e cuvîntul) şi vechiul meu prieten. Ar fi trebuit deci să renunțe
amîndoi la resturile din farfurie şi să caute să-şi împace în stomac cum vor putea: