
la teatru (veniseră să-l ia pe Ladima), un deputat, cunoscut avocat liberal. Ladima, care citea
ziarele de seară, şi-a aruncat ochii pe caricatura dintr-unul, pe care abia îl despăturise... înfățişa
pe Vintilă Brătianu stînd de vorbă cu doi cetățeni jigăriți. Avea jos următoarea legendă: „-
Lăsați, că dacă facem stabilizarea, o să treacă şi criza... - Domnule ministru de Finanțe,
să nu cumva să se stabilizeze... criza."Ladima a început să trîntească tamponul sugătoarei şi tot ce a găsit la îndemînă, ca
un copil înfuriat, căci era, cînd se aprindea, copilăros, în desenul cu caricatura pe care
o zvîrlise cu furie pe birou. - Ce cruntă prostie... auzi criză! Deputatul a rămas
încremenit, fostul ministru s-a întors şi el spre noi, dar cu mîna tot pe umărul
actriței. - Cum, domnule Ladima, dumneata crezi sincer că nu e criză?... Poeții ăştia sunt
teribili, domnule... Căci am auzit că eşti poet... Spunea ieri cineva la „Capsa"... Ladima publica
versuri de mai bine de 20 de ani. S-a oprit din plimbatul în cameră, parcă
avea febră, cu ochii albaştri ca un smalț şters, în orbitele prea mari, cu gulerul
scrobit prea larg pentru gît, mustața vie. - Ce-i aia criză? Şi deputatul avocat, îndesat
şi mînios: - Sărăcie generală, domnule... Sărăcie... Ei, drăcia dracului. E țara săracă... - Asta
e criza dumitale! Ei, atunci e fals... Nu e criză, e o idioțenie economică... Ascultă
ce-ți spun. Lumea e bogată... e mai bogată ca oricînd, orice-ar spune economiştii dumitale imbecili.
Statul, el, trece însă printr-o criză cumplită. Şi asta e cu totul altceva... Nu e
o criză economică... e o criză a statului romînesc, domnule deputat şi domnule „fost şi
viitor ministru..." înțelegeți! Fosta excelență a surîs indulgent, ca de o enormitate, şi a spus
fără emfază: - Statul e sărac, pentru că e lumea săracă. Ladima' striga, gesticulînd, de
erau să-i sară manşetele... - Nu e adevărat... E sărac pentru că nimeni nu-şi plăteşte
impozitele. Nimeni, înțelegi dumneata?... Pentru că toți îl duşmănesc. - Aci e un cerc vițios...
Dacă n-au oamenii, de unde vrei dumneata să plătească? - Nu-i adevărat... Dovadă că unii
plătesc totuşi... Culmea e că plătesc cei mai săraci, singurii... funcționarii. Sigur de el, tacticos,
ca şi cînd ar fi făcut o întrerupere în Parlament, fostul ministru se oferi să
aducă un argument decisiv cu blîndețe retorică. - Domnule Ladima... Nu e chiar aşa. Impozitul
industrial şi comercial în 1926 a dat 1.461 de milioane. Anul acesta să zicem că
va da 1 miliard. Pe urmă ai avea dreptate... aşa ar fi dacă veniturile statului
ar fi scăzut numai la impozitele directe... Partea gravă şi care dovedeşte criza este că
au scăzut veniturile indirecte. Dumneata eşti poet, cum spune dumnealui, dă-mi voie să-ți explic pe
îndelete asta... - Nu-mi explica nimic. - Atunci nu putem vorbi nimic... Eu cum te
las pe dumneata? A scăzut adică venitul vămilor, al taxelor pe consumație. Au scăzut din
cauza sărăciei consumațiile... şi deci şi veniturile statului... Numai la alcool de la 1 miliard
şi jumătate, au scăzut aproape la cîteva milioane anual. Ladima nu se mai putea stăpîni,
şi nu conținutul discuției, cît această lipsă de disciplină în discuție era pentru cei doi
o indicație despre superioritatea lor. - Ei, bine, asta e nemaipomenit... Crezi dumneata sincer că
se consumă azi mai puțin alcool decît înainte?... Cu adevărat, crezi dumneata că azi se
consumă numai cîteva vagoane de alcool în toată țara romînească?... Ştii dumneata cîte fabrici avem?
Poate că mii şi mii... Ştii dumneata cîte plătesc impozit astăzi? Mă întreb dacă vor
fi două-trei care să nu fraudeze. Ştii că mai toate băncile şi industriile lucrează cu
două rînduri de registre? (Era în 1927, deci cu cîțiva ani înainte de criza mondială.)
Aci e jaful cel mai sfruntat... înțeleşi toți cu agenții statului, nimeni nu mai plăteşte.
Fraudele directe... evaziunile fiscale vor nărui statul romînesc... Să-ți spun eu dumitale, un adevăr, ca
fierul înroşit de viu: Nu există duşmani mai mari şi mai aprigi ai statului romînesc
de azi decît ungurii şi burghezia romînească. Statul e sărac, falimentar... Marea industrie îi fură
anual, sub pretext de furnituri naționale, cîteva miliarde. Prin jocul taxelor vamale protecționiste, mai jefuieşte
pe consumatori - am cetit un articol foarte interesant în privința asta - încă de
vreo 8-9 miliarde anual. în schimb, nu ştiu dacă două-trei industrii plătesc impozite. Îți spun
eu că niciodată nu au existat un număr mai mare de bogați decît acum... Dacă
s-ar desface safeurile băncilor ar ieşi la iveală miliarde. Devenise furios şi avea în colțul
gurii şi puțin pe buza de jos cîteva fire de spumă. Mustața i se zbîrlise.
- De unde ştii asta... ai darul Mafaldei? - Nu e nevoie să fii prea
inteligent ca să ştii asta... Toată lumea se vaită că lipsesc banii din circulație... Da
sau nu? E adevărat că nu sunt destui... Dar şi aşa... sunt vreo douăzeci de
miliarde. Ghici ghicitoarea boului: unde se găsesc cel puțin 14 miliarde absente din circulație, azi?...
Domnule, dacă s-ar publica listele deponenților, ai rămîne uimit de ce ai afla... Dacă s-ar
deschide safeurile... Bagă de seamă că nu vorbesc măcar de depunerile fn străinătate, nici de
valuta străină pusă la adăpost. Acesta e semnultimpului... Burghezia fşi distruge propriul ei stat. Nici de armată, care e pavăza şi formula
ei psihologică, nu mai îngrijeşte. E fn plină criză de inconştiență şi iresponsabilitate. Suntem la
o răspîntie istorică. Era aplaudat, ca să zic aşa, cu surîsuri şi glume admirative, fn
aparență mai mult, căci fn fond îl găseau extravagant şi-l disprețuiau cu indulgență. Fostul ministru,
rotofei şi revărsat, l-a bătut pe umăr. - Simpatic eşti, domnule... Zi-i poet, şi-pace. Dar
cum îți explici asta... că toată lumea se vaită?... Băncile depun bilanțurile... concordatele sporesc fn
fiecare zi. - Ei şi? Ce înseamnă asta?... Unul dintre aspectele crizei e şi această
văicăreală generală, care are cîntecul ei. Domnule, să-ți spun ceva semnificativ şi uimitor: a apărut
la noi fn Veacul, acum două săptămîni, un articol optimist şi aşezat, intitulat Sfîrşit de
criză?, fn care se arată că un soi de afaceri cunosc o revenire în Ardeal...
Ei bine, redactorul nostru a fost apostrofat tocmai de cel pe care credea că-1 obligă:
ce vrei, domnule, să deştepți atenția fiscului? -Sinuciderile se înmulțesc şi dumneata găseşti că nu
e sărăcie? Ai scris ieri un articol care mi-a dat lacrimi, vorba aia, despre muncitorul
de la Petroşani care din cauza mizeriei şi-a legat un cartuş de dinamită de pîntece
şi i-a dat foc... (Fusese o sinucidere care a înfiorat toată opinia publică.) Ai scris
singur alt articol despre avocatul acela care s-a sinucis din mizerie. Adineaori erai fnduioşat de
băiatul care a fost prins furînd o pîine şi arestat... Cum poți să susții că
nu-i mizerie? - Dar cine a susținut asta?... E mizerie cumplită, dar numai într-o parte
din populație, pentru că suntem imbecili... Nu e sărăcie generală... criză... E altceva: e o
proastă distribuție... şi ca şi cînd a făcut o descoperire: Uite, mi-am găsit subiect pentu
mîine... Trecu la birou unde însemnă vreo două rînduri ca să ție minte. A doua
zi, într-adevăr, Veacul avea în mijloc, cu literă mică, dar neagră, următorul articol: PROASTA CIRCULAȚIE
Sergentul din mijlocul străzii ridică şi coboară bățul, parodiind în fața Operei pe dirijorul în
frac dinăuntru. Automobilele cu fotolii adînci ca mormintele, gătite şi iluminate pe dinăuntru ca nişte
budoare, dintr-o lume ireală, se urmează, cerîndu-şi nerăbdător, cu țipăt aristocratic de claxoane, drum. E
astă-seară mare manifestare de artă, v-o spunem serios, şi fotoliul, scăldat într-o baie de lumină
electrică, a fost plătit cu 1.000 de lei, exact prețul a două sute de pîini.
Iată acum, aliniate ca un parter de flori şi plante, femeile cu umerii rotunzi, gîturi
marmoreane mîngîiate de coliere, mîinile albe încheiate cu cătuşe de aur şi platină. Suntem, domnilor,