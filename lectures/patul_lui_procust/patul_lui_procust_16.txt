
mirat, căci Miți Mărculeanu nu-mi place deloc, iar dacă eram cu ea la restaurant ²
pentru că, din motive pe care am să le spun altă dată, simt de vreo
doi ani nevoia să fiu văzut totdeauna cu cîte o femeie. Emilia nu vrea să
mă creadă însă şi-mi spune rece: - Escrocule, nu te-am văzut eu cum făceai pe
cocoşul în jurul ei ?! Emilia a spus asta cu un glas fals, dezacordat ...
Nu e deloc adevărat că „făceam pe cocoşul în jurul ei” acelei femei. Abia dacă
aveam atențiile impuse de o elementară politețe față de ea. Iar interpelarea „escrocule”, ca să
poată fi spusă unui bărbat, trebuie să presupuie oarecare familiaritate, un fel de numitor comun
al conversației. Sună însă în gura Emiliei ca o insultă între doi străini, şi mai
ales adresată mie acum dovedeşte o lipsă de angrenare a convorbirii, stupefiantă.Emilia a pronunțat, de altfel, întreaga frază: „Escrocule, nu te-am văzut eu făcînd pe cocoşul
în jurul ei”, cu o nesiguranță care nu numai că-i da materialitate ( şi-i agrava
astfel înțelesul; aceeaşi nesiguranță care face ca unii actori să sporească fără să vrea trivialitatea
unor expresii pe scenă ), dar dovedea şi că ea, acum, doar o „experimenta” în
lipsă de altceva. Era o asociație nouă de idei la ea, vrea să imite pe
Miți Mărculeanu, al cărei stil bănuia că-mi place. Miți Mărculeanu, o mahalagioaică frumoasă şi voinică,
gen florăreasă, care se specializase în roluri de cocotă şi nu izbutea decît în ele,
afecta trivialitatea, convinsă că asta îi dă un frmec irezistibil în ochii bărbaților. Înjura ca
soldații, spunea anecdote pornografice şi scatologice şi tranşa multe situații, la cel mai animat supeu,
cu o apostrofă pe care un ministru o lansase cu succes vieții politice de pe
însăşi banca ministerială. Nu pot să-mi dau seama ce efect are asupra altor bărbați vulgaritatea
voită (dar voită şi din cauza uşurării pe care i-o aduce femeii ce o speculează,
permițîndu-i să fie ea însăşi, cum un suflet de spion se simte bine agent de
siguranță), pe care, de altfel, o sublinia şi printr-o eleganță a rochiilor exagerată, dar mie
îmi înfățişa şi mai mult prostia de acasă a acestei actrițe. De altfel nu făcea
decît să imite şi ea searbăd (cum imita în toate) pe o mare şi frumoasă
comediană, după cum aceasta însăşi adoptase o modă -dîndu-i strălucire şi savoare, ca şi toaletelor
pe care le adopta - modă recentă, adusă în teatru, după cîte ştiu, de un
celebru actor român, de la Comedia Franceză. În aceşti trei ani, în care am căutat
consolare şi pretexte, înverşunîndu-mă să pătrund în viața actrițelor şi deci să cunosc şi teatrul,
am înțeles însă că libertatea de a folosi un limbaj verde era proporțională oarecum cu
importanța fiecăruia. În plină scenă, de pildă, aveau dreptul acesta - ştiu de la repetiție
- numai regizorii şi vedetele. Aşa cum elevii din şcoala militară îşi fac un ideal
din locotenentul instructor şi-1 imită în oraş cu orice prilej, cu convingerea că în modul
acesta dovedesc o reală superioritate, toate actrițele şi mai toți actorii necunoscuți căutau să-şi dovedească
în cercul cunoscuților lor „cachet-ul profesional" printr-un limbaj degajat. E adevărat, trebuie să spun, că
libertatea cuvîntului şi a gestului nu erau mai niciodată jignitoare la marea comediană. Dar asta
are nevoie de o explicație. Un cuvînt sau un gest pot să jignească sau nu,
după felul sufletesc al celui care-l face. Gest trivial, propriu-zis, nu există, numai feluri de
a fi triviale. O întîmplare mi-a limpezit cu totul această presupunere... Pe la sfîrşitul lui
april, într-o seară călduroasă ca de vară, m-ara dus cu prietenul R. (şeful de cabinet
al Naționalului) în cabină să luăm la masă, căci vream să mergem cu maşina la
o grădină afară, Ia Şosea, pe Miți Mărculeanu şi pe o camaradă a ei. Jucau
amîndouă în ultimele zile ale stagiunii la un teatru particular. N-aveam subiect de vorbă, sosisem
prea devreme şi, în timp ce se îmbrăcau pentru primul act, cele două actrițe, care
aveau aceeaşi cabină, „ne dădeau o şuetă de bîrfeală", după cum declarau ele însele. în
timp ce colega făcea glume cu o invidie vulgară (glume care întîlnind acelaşi fond de
invidie vulgară la auditor aveau totdeauna succes) pe socoteala unei colege, Miți Mărculeanu a scos
de sub masă un soi de cutie de tinichea (ca aceea din care se dă
de băut la rațe) şi ne-a invitat net: „Ieşiți afară, că vreau să mă..." Şi
spune cuvîntul pe nume, aşa cum eu nici între prieteni la vespasiană nu-l pot spune.
E adevărat că şi marea comediană, într-altă împrejurare, tot la acest teatru, ba cînd afară
de noi mai era în cabina ei directorială şi Miți Mărculeanu - venită aici, de
la ea, ca în salonul de musafiri al cabinelor - ne invitase afară pe toți,
îmi amintesc că aproape cu aceeaşi frază. Dar gestul ei se integra unui alt fel
decît aceluia al unei actrițe imitatoare... Pe ea o ştiam, e drept, familiară, şi amatoare
de expresii neocolite, dar mai ştiam şi cît de mult suferise din cauza unei iubiri
dezinteresate, în care jucase totul, carieră şi mijloace materiale; ştiam că de multe ori punea
în situațiidisperate pe directorul teatrului, anunțînd că nu joacă din motive ridicole (ca să facă o
escapadă sentimentală, într-un rînd invocase o indispoziție strict femeiască), dar mai ştiam că, fără urmă
de rivalitate, îşi sprijinea camaradele, le obținea roluri, că un mic roi de fete se
foloseau de garderoba ei, de la ciorapii de mătase pînă la mantoul de blană, că
într-un rînd, ca acei comandanți de vas care se salvează în urmă, deşi nu era
obligată, nici măcar moralmente, acceptase să nu fie plătită ea, ca să-şi primească salariul actorii
din-trupă - deşi circula pe seama ei anecdota că în ziua cînd un extrem de
înalt personaj nu i-a trimis cadoul, bizuindu-se pe extrem de înalta lui situație, care ar
fi trebuit s-o măgulească pe strălucita comediană, ea îl silise cu ajutorul unei fotografii dedicate
să se execute numaidecît. Ceea ce n-a împiedicat-o odată să-şi vîndă casa aproape pe nimic,
dacă nu chiar pe nimic, unei rude sărace. Pe cînd felul Miții Mărculeanu era altul;
ştiam că acasă îşi controlează servitoarea, acru, pînă la centimă, că în vremea de la
începutul crizei monetare îşi alegea amanții după capacitatea lor de a-i da indicații la Bursă.
(Drept e că după ce făcuse vreo două milioane din joc, dar mai ales din
afaceri, soluționate în dormitorul ei, pierduse tot, absolut tot, ca şi Emilia - am aflat
mai tîrziu - în falimentul unei bănci mici, ale cărei dobînzi mari le tentaseră lăcomia,
că luase amantul unei prietene prin intrigi şi lămuriri de amănunte fizice, care îl despărțiseră
de iubita lui.) Cît despre condițiile de plată, atît de incerte la micile trupe neconsolidate,
se spunea despre ea că e plătită întotdeauna înaintea servitorilor şi a maşiniştilor chiar, că
e singura pe care „n-o păcăleşte nimeni" din cauza îndîrjirii plate cu care obține tot
ce i se cuvine. Toate astea n-o împiedicau să fie pentru Emilia un fel de
ideal, căci şi idealurile sunt ierarhizate pe o adevărată scară a valorilor. Fără îndoială însă
că Emilia ar fi putut să nu aleagă indicele abia superior ei, ci un altul
mai înalt - sărind în modul acesta cîteva trepte; dar inteligența ei era prea mărginită,
nu vedea nimic mai departe decît vecinătatea şi pe Miți. Dar lunga mea absență, deşi
sub pretextul fumatului, o nelinişteşte. Nu mai are curajul, după insuccesul frazei de adineaori, să
mai spuie ceva şi simt, aşa cum stau cu fața în sus, cu mîinile sub
cap, că mă spionează... Că urmăreşte în fixitatea privirii mele, în jocul imperceptibil al mimicii,
să ghicească la ce gîndesc. întorc privirea şi-i surîd binevoitor, dezolat parcă de caracterul definitiv
şi aproape involuntar al disprețului meu, cum medicul zîmbeşte în treacăt unui bolnav incurabil. Apoi
revin la marea comediană şi prin asociație de idei la alte întîmplări în apa gîndurilor
mele... Emilia încearcă din nou seducția fizică. Se lipseşte de mine, dar, fără să vreau,
fac o bruscă mişcare într-o parte; nu s-a şters bine după paravan şi cămaşa pe