
nu-i vorbă, puțin, căci fireşte ştia tot teatrul că e amorezat de mine, dar nimeni
nu credea că trăiesc cu el, căci toți ştiau că sunt cu Traian... - Care
Traian?... E vreun actor?... - Eşti nebun?... Şi a făcut o strîmbătură de silă, dar
la ea nu cred că era o silă fizică, ci una morală, însă mimica ei
era nediferențiată. Nu m-am culcat niciodată cu vreunul din teatru... E o prostie... întîi că
se află şi pe urmă încep invidiile, de nu te mai descurci: „Aşa?... te-ai culcat
cu ăla şi cu mine nu?..." Sunt foarte drăguță cu ei şi atîta tot... Ce
rost ar avea să mă culc cu Bălțățeanu, să zic aşa?... Colegi... - Dar Traian
cine era?- Un inginer de la Căile Ferate... Venea cu maşina să mă ia... Tot teatrul
ştia că suntem împreună... - Şi Ladima n-a ştiut nimic? - La început n-a ştiut...
pe urmă a aflat ceva... Dar am tăgăduit... spunînd că aşa vorbeşte lumea... că Traian
nu vine pentru mine... ci pentru Giha... A mers cam greu, dar pînă la urmă
tot a crezut. Stai că-ți arăt acum, că sunt cîteva scrisori din vremea aia... Intervin
grăbit, speriat: - Lasă-le la rînd... şi surîd... Dar văd că ții minte? Bună, indulgentă:
- Cum o să uit cîte încurcături îmi făcea? Mă uit la ea şi mă
întreb însă dacă nu le-or mai fi citit şi alții, aşa cum am făcut eu
acum... dacă nu cumva ea le-a făcut accesorii ale patului ei profesional. - Ce te
uiți aşa la mine? mă întreabă senin, surprinsă. O scrisoare pe toate fețele, cu litere
mai lungi parcă... Scumpă Emy, Trebuie să-(i scriu, căci am impresia că e singurul mijloc
în care mai pot comunica, de o săptămînă încoace, cu tine. Nu mai pricep nimic.
M-am întîlnit ieri prin fața teatrului cu Gina şi n-a fost chip să scot o
vorbă de la ea... Ce sunt ascunzişurile astea?... Pînă şi Valeria a început să aibă,
de cîte ori o văd, un aer încurcat... Repetiții şi iar repetiții, deşi am impresia
că totuşi nu joci decît prea rar pentru atîtea repetiții. Emilia, mai fii puțin şi
a mea... E aşa de puțin ce-ți cer. Imaginea ta n-o mai pot dezlipi de
viitorul meu... De altfel, eposibil să intervie o mare schimbare în viața noastră. Sunt în
preajma unui mare eveniment... S-ar putea, Emy, ca în scurtă vreme să avem bani... bani...
să ai ce-ți trebuie, oferit de mine... Asta ar fi cea mai mare bucurie a
mea, azi... Nu pot spune pentru moment... Ai să vezi... Ba da... trebuie să-ți spun...
îți reproşez că tu îmi ascunzi lucruri, şi chiar în aceeaşi scrisoare, eu însumi mă
fac vinovat de asta... Emy, un prieten mai tînăr, foarte, foarte bogat, mi-a telefonat acum
două seri la gazetă, căci se vede că nu ştia că am demisionat... Noroc că
Negrea, secretarul, îmi ştia adresa şi mi-a trimis vorbă... A doua zi de dimineață m-am
întîlnit cu el... în biroul lui am stat de vorbă un ceas întreg. Nu stă
acasă, are locuință în oraş, pe Cometa. Foarte frumoasă, cu mobilă modernistă, care mi-a plăcut
foarte mult. Uite despre ce e vorba... Un frate mai mic al lor a murit...
şi vor să facă o fundație culturală... Bătrînul vrea să dea toată partea eventuală de
moştenire a celui mort -sau o bună parte, pentru această fiindație... E vorba de vreo
7- 8 milioane. N-au vorbit pînă acum cu nimeni şi prietenul meu a ținut să
mă consulte întîi pe mine. Din venitul cam de un milion pe an se vor
face 100 de burse pentru şcoalele primare, căci bătrînul n-ar vrea să mai rămînă nici
un neştiutor de carte, 10 burse pentru şcoalele secundare, 4 burse pentru Universitate... Din restul
venitului, cam 5 - 6000 de lei se vor da anual premii pentru literatură, muzică,
pictură şi teatru. Astea le-am fixat eu... A vorbit şi cu bătrînul şi cred că
au căzut de acord cu mine. Va fi şi un fond de ajutorare... Faptul că
mi s-au adresat mie mi-a făcut o nesfîrşită bucurie... E posibil să fiu numit secretarul
acestei fundații. Ar părea lumea altfel construită, Emy. Ca să discutăm mai mult, am luat
ieri masa cu prietenul meu la „Modern"... a plătit el. Mîine ne întîlnim de-a dreptul
la masă, ca să continuăm. M-a invitat tot el, dar acum trebuie să găsesc parale
undeva, că n-are nici un Dumnezeu să-l las tot pe el să plătească. G.D.L.Emilia vede că nu mai dau nici un semn de viață, ca un bolnav în
criză. - Ce ai rămas aşa?... Ia uite cum a rămas!... îşi încruntă puțin privirea,
ca să înțeleagă mai bine, cu ochii aceia mari, care nu văd decît simplu... Ți
s-au umezit ochii? Ce e? Noroc că pot minți aşa, reflex aproape. - Mi-am adus
aminte de fratele meu care a murit şi el. Din cauza fratelui mi s-au umezit
ochii, dar trebuie să mărturisesc, oricît ar fi de monstruos, că nu din cauza lui
Sorin, ci din pricina acestui biet frate, frate adevărat, din acelaşi altoi de suferință, care
era grav ca un profesor universitar, de o politeță de ambasador pensionar, surîzînd puțin îndepărtat,
cu ochii calzi în orbitele prea mari... al cărui destin eu aş fi putut să-1
schimb în această lună aprilie, cînd i-am vorbit despre această „fundație" şi n-am ştiut. -
Ai avut un frate mai mic? -Da... E înduioşată... Aproape că a turtit cutia cu
strisori, trebuie să se ridice în cot, ca să luăm alta. Emy, Ce-a mai fost
ieri? Ştiam că nu ai decît în actul trei şi am venit să te iau...
M-am jenat să intru în cabina voastră... îmi închipuiam că se îmbracă fetele şi ți-am
trimis vorbă... Mi-ai spus să te aştept şi pe urmă n-ai venit... Fetele mi-au spus
că te-a chemat directorul... M-am interesat însă şi am aflat că nici n-afost directorul în
seara aceea la teatru şi nici nu vine de obicei la spectacol. Te-am căutat apoi
pretutindeni... Nimeni nu mi-a spus... Nu te văd aproape două săptămîni şi atunci ne pierdem
unul de altul?... M-am întîlnit cu Gina, care vrea să-ți vorbească... Spune că nici ea
nu te vede... Întoarce spre mine capul rotund de pisică de lemn, cu orbitele geometrice.
- Ce-a fost şi atunci... Traian mă aştepta la „Elysee" şi nici prin cap nu-mi
trecea că Ladima vine să mă ia... A trebuit să rog fetele să-1 ție de
vorbă pînă plec, căci dacă s-ar fi luat după mine, îl ştiam, nu mai scăpăm
de el. Pe ele le amuza foarte mult aşa... Vivi l-a luat în cabina cealaltă,
şi el a marşat... Ele rîdeau să se prăpădească... Nu pricepea nimic şi era mirat
de atîta prietenie şi dragoste din partea lor. Acum ține ea, în mîna grăsuță, scrisorile,
şi eu citesc peste umărul ei rotund. Am făcut-o înadins pentru ca să mi le
comenteze, fără să-i cer anume asta, căci, desigur că, numai aşa din reacțiune animală, ar
refuza... Sub pretext că stau mai bine, m-am rezemat de ea cu un soi de
familiaritate complice şi tandră... Creşte în mine o durere mărăcinoasă şi sunt actor într-un teatru
care, ca teatrul în teatru din Hamlet, corespunde unei drame adevărate. Scumpa mea, Mîine vreau
să te văd neapărat, Emy, am veşti bune de tot... Nici nu ştii ce înfrigurat
sunt... Ieri am luat din nou masa cu prietenul meu, afară din oraş... Nici nu
mi-am închipuit că s-au deschis grădinile şi mai ales că se poate mînca şi ziua
acolo... La „Flora", la prînz, parcă eşti într-o stație climaterică în străinătate... Grădină mare cît
un parc cu parmalîc verde, cu mese afară, aşa în plin soare... Galantarul bogat cu
mîncăruri, chelnerii îngrijiți îți dau impresia de odihnă, de curat, ca de sanatoriu. M-am simțit
aşa de bine... Pe urmă, după ce am luat cafele şi coniac, un coniac tare
şi uşor ca o flacără galbenă, am făcut un tur cu maşina pînă la Otopeni...
Cu toate că şoseaua era stricată, mi se părea că nici în leagăn, cînd eram
mic, nu m-am simțit aşade bine, la ora 2, după o masă bună, ca în fotoliul adînc şi elastic
al maşinii (puțin amețit de vin, e drept). Ei bine, Emy, fundația e pe cale
să se realizeze... S-ar putea să mergem încă din vara aceasta la Rîmnicul-Sărat... Căci acolo
vreau să mergem, Emy. Obligațiile mele de secretar nu mi-ar impune să stau în Bucureşti...
Aşa încît în loc să trăim prost aci, am putea trăi curat şi frumos acolo.
Cînd îți spuneam: „Emilia, dă-mi un an de aşteptare şi încredere, şi totul se va
schimba..." Fii mîine acasă... Trebuie să stăm de vorbă. G.D.L. - Mi-era imposibil... Traian nu