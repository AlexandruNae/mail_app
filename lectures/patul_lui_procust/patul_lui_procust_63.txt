
Tresar... Turajul e ciudat... întreb cu privirea pe mecanic. Dar şi el asculta încremenit. Înțeleg.
Am tras prea repede maneta. Reiau progresiv. Motorul prindre şi vrambajul lui infioară zările, ca
şi vijelia stîrnită de helice. Delegatul Aero-Clubului îmi înmînează carnetul de rută, cu viza plecării.
Mi-arunc din nou o privire în oglindă şi fac gestul de înotător, dînd brațele înapoi
ca să se ridice calele. Flutur mîina către sora mea, care e cu fața crispată
de emoție. Aparatul a pornit şi iau direcția în plin vuiet. Tremur tot. Din pricina
încărcăturii nu mă pot desprinde. Merg interminabil pe iarbă. Trag furios manşa. Nici un răspuns.
Mă cuprinde deznădejdea că nu voi putea decola. Întorc înverşunat, reiau terenul de la capăt
şi aştept ca avionul să-mi ceară singur să-l decolez. Gata, hagarele cad jos, orizontul se
desface... Noroc... Am şi pornit spre sud. Peste cîmp aleargă după mine, ca un cățel
după automobil, o maşină deschisă. O recunosc şi am un fior care se adaugă la
cel al aerului rece. Fac un viraj întins, întorc cu totul cobor în dreptul maşinii
puțin şi descriu un cerc larg. Reiau apoi direcția... trag uşor şi sigur de manşă,
aparatul cabrează întins spre ultima stea. De acum voi fi singur între cer, pămînt şi
ape, ca porumbelul care a zburat peste pămînt după potop. Zi şi noapte. Solidaritatea femeii
cu mine e ca zborul a două suflete în nesfîrşitul lumii. Sunt mulțumit şi de
o cincindență... Nu-mi închipuisem că are să vie, dar dacă a venit e de o
sută de ori mai frumoas. Unui tînăr avocat, fost coleg deşcoală, îi lăsasem sigilat, încă din ajun, testamentul meu făcut în dublu (o copie în
caseta de la bancă). „Las tot ce am, to ce mi se cuvine, doamnei Maria
T. Mănescu. Rog pe părinții mei s-o socotească drept-fiică a lor”... Vrambajul motorului cutremură toate
straturile golului şi mă aşez ca o sentilă în post, fără sforțări mari de atenție
la început, ca să-mi cruț puterile, cu ceafa pe spătarul de piele. Cînd , m-am
întors peste o lună, de la izvoarele Nilului, în cinci-şesa etape fără glorie, cu un
aparat reparat de mine însumi, între atîtea articolaşe, scrisori şi depeşe, din inimă unele, atîtea
ipocrite, era o telegramă care mi-a transformat tot sufletul într-un surîs neîntrerupt, cîteva zile întregi:
„Nu e nimic, băiat prost, ai să mai încerci o dată.” Repetam cu voce tare,
copilăreşte, textul telegramei şi mereu mă înduioşa ca întîia dată. Era în cuvintele acestea o
familiaritate „oarecare”, dacă vrei, dar o prindeau, cum o prindea orice gest. Avea o eleganță
firească, vie, animalică, dacă pot spune asta, care dădea un alt înțeles, sau un surplus
de înțeles, cuvintelor şi o făcea să-şi poată permite orice gest, cît de riscat, orice
greşeală împotriva presupunerilor elementare de eleganță, căci în loc să piardă, dimpotrivă, aceste abateri îndrăznețe
deveneau la ea noi motive de frumusețe. Putea să ridice şi să fluture mîina într-un
cinematograf ca să cheme o prietenă că a găsit loc, însă avea mîina atît de
frumoasă, încît acesta era un gest adevărat de ducesă familiară. Mînca uneori castane pe stradă,
cu o lipsă de cochetărie mondenă desăvîrşită. Ei bine, şi asta o prindea. Totuşi cred
că acest cuvînt nu e poate cel mai îndreptățit. Căci se poate spune că „îl
prinde” pe cineva un gest, cînd îl face intenționat şi dacă „îl prinde” implică şi
judecata că „a reuşit”. Dar doamna T. numai la examen şi la reuşită nu se
gîndea. Era atît de proporțională, atît de subțire şi plină femeieşte în acelaşi timp, timp,
încît îşi putea îngădui orice atitudine şezînd pe scaun şi nu avea nevoie să stea
distinsă ca o nevastă de oficiant. Mai ales între prieteni - căci evita din sensibilitate
familiaritatea cu cei străini - şedea la masă sau în fotoliu, sucită, încovoiată, sau, de
multe ori, cu capul pe un braț al lui, cu picioarele trecute peste celălalt, de
parcă ar fi fost dusă pe brațe. Aşa cum o pisică, oricum ar sta, e
totdeauna elegantă (fără de poza caracteristică din abecedar care e singura urîtă). Cred că o
femeie, dacă are ochi inteligenți, dinți albi, mîini subțiri şi picioare nervoase, îşi poate îngădui
orice. E un anume soi de bunăvoie elegantă, care e chiar opusul eleganței intenționate şi
care decurge din principiul superiorității sufleteşti, aşa cum aş fi vrut să lămuresc cînd vorbeam
de Miți Mărculeanu şi de comediana de la Paris. Acea atenție lăuntrică, acea permanentă tensiune
intelectuală a doamnei T. nu numai că o scuteau de poze exterioare, dar îi valorificau
orice mişcare, dîndu-i semnificație, cum un luminat interior pune în valoare frumusețea unui vas Gallé.
Căci pe cînd Emilia, de pildă, are ceva dintr-o unealtă prost conducătoare de electricitate, sau
îți dă totdeauna impresia unei baterii descărcate, din pricina proastei fabricații, doamna T. pare străbătută
necontenit de un fluid, care o face excesiv sexuală, chiar în gesturile de obicei inerte
la celelalte femei (de pildă, să aştearnă un şervet pe o mescioară, să scrie atent
o scrisoare, să privească mirată un tramvai). Cred că acest curent continuu era de fapt
gîndire. O gîndire adevărată o simți cum simți pulsul cuiva, sau mai exact, cum ar
trebui să constați, atingînd, că un corp e viu, numai din senzația de circulație. Mai
că îmi vine să spun lămurit că inteligența se poate descoperi şi prinpipăit. Şi cum calitățile la nevoie se cunosc, cred că inteligența doamnei T. se vede
mai ales în acea grea încercare pentru femei, care e boala. Nimic nu e mai
dezgustător decît o femeie proastă, bolnavă... îți aminteşte, fără înduplecare, că omul e făcut din
mațe. Sunt unele din acestea care vorbesc despre metehnele lor, fără necesitatea unei confidențe măcar...
În tren, în tramvai, în vizită... „A, eu sufăr de multă vreme de rinichi." „Nu
mai spune? Şi cum vine? că eu am piatră la ficat"... „Nu, la mine e
numai băşica... şi la ovare, de la o sarcină..." Şi dau lămuriri despre aceste beteşuguri,
cu o mulțumire de sine, ca de nişte performanțe. Mi s-a întîmplat să vorbesc uneori
cu doamna T. chiar despre purgativ, fireşte. Ei bine, nu era nici senzația de „ruşine",
stupidă şi mahala-gească, dar nici vreun fel de publicitate sau aplicație, ca şi cînd ar
fi fost vorba de cine ştie ce ispravă, aşa cum am văzut de atîtea ori.
Era ca un fel de intenție-paranteză - ca să zic aşa - cu un surîs
puțin dezolat. - Te doare capul? Va trebui să iei un purgativ... - (Plictisită, cu
o strîmbătură comic jalnică): Vai! (Tocmai cînd era bolnavă, inteligența ei era deasupra, delicată, melancolică,
de prințesă devenită sclavă.) Să ne întoarcem de la acel Capetown, neatins, fără noroc pentru
mine, la această Emilie cu carnea de gutuie moale, la povestea aceasta pe care puteam
să n-o cunosc şi totuşi o ştiu eu singur, în toată după-amiaza asta, în tot
oraşul. Sting țigara şi iau un scurt bilet. Emy, nu pot accepta invitația... E o
copilărie propunerea ta. George - Valeria spunea că de vreme ce Cobîlcea îl invitase şi
pe el la masă, dîndu-l drept cumnat... putea să vie... avea să mănînce şi el
o masă bună la „Giordache". Îi cerusem doar un lucru, să-şi pună un guler curat,
că de cînd plecase de la gazetă era într-o mizerie... Emy, nu te supărarea ieri
am plecat şi v-am lăsat pe voi la expoziție... Mi-am adus aminte că trebuia să
întreb ceva la fotograf. încă o dată, nu te supăra. George Rîde gros, plin, sănătos.
- Era altceva... El nu ştiuse că se plăteşte intrarea... Şi, cînd s-a cerut taxa,
s-a făcut ca varul de alb... Cred că deşi ne invitase, crezînd că e gratuit,
n-avea bani nici pentru el, necum pentru noi două. A început să bîlbîie, de-ți era
milă de el... Emy, scumpa mea, Întotdeauna nevoia de a-ți scrie creste în mine ca
o voluptate, dar poate că niciodată ca acum. Dăinuie în mine încă frumusețea orelor de
aseară, aşa cum dăinuie în ghiocul proaspăt vuietul haotic al mării. Asemenea seri justifică şi
scuză toate amărăciunile iubirii. Ce împăcare profundă îmi dă surîsul tău aşa de cald, cînd
mă priveşti! Şi trebuie să fie asemenea seri lungi, petrecute împreună, ca să-mi dau seama