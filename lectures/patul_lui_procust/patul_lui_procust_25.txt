
vrut s-o sărut acolo unde ceafa se topeşte în umăr, aşa era de cuminte şi
de serioasă...Cu toate astea, cînd am început să intrăm în jocul prăfuit al luminilor, din fața
prăvăliilor de fructe şi mărunțişuri balneare, în hărmălaia de lîngă „Hotelul Băilor", mi- a spus:
- Ştiu că toată lumea o găseşte ridicolă pe doamna aceea care caută mereu să
fie lîngă dumneata, mie mi se pare însă foarte interesantă şi aş vrea s-o cunosc.
- Dacă aş vorbi cu ea, aş fi bucuros, domnişoară, să vă fac această plăcere...
Şi întunecat: Dar mă agasează... - E aşa de singură şi tăcută... E numai între
cucoane bătrîne. Ghenovicescu, suit deasupra ca să facă loc pentru Mouthy acum potolită, a devenit
rău: - E logodnica lui fără speranță... A visat la cinci ani, de Bobotează, un
cap de vițel distins, iar acum are impresia că şi-a descoperii: destinul. Era atît praf
şi larmă pe şosea, mai ales că maşini treceau necontenit, încît nu auzeam şi nu
vedeam nimic, ca într-o ceață deasă străbătută de fîşii de lumină opace... Aproape să dau
din pricina asta într-o căruță cu pepeni, pe care n-o văzusem... Am virat brusc şi
am intrat în şan(... Noroc că mergeam la pas... Maşina nu s-a răsturnat, dar oprin-du-se
prea brusc înclinată, dintre cei care erau îngrămădiți la spate, Ghenovicescu şi Mouthy s-au rostogolit
în şanț, aproape unul în brațele altuia. Mouthy a început să-l pălmuiască orbeşte pe amicul
nostru care, revenit din spaimă, a spus rar, ca un doctor care ştie ce spune:
- Te-am supraevaluat, Mouthy. Tu răsturnată pe volan n-ai putut să-l zăpăceşti atît cît a
făcut-o domnişoara Coremati, stînd ca o fetiță cu mîinile pe genunchi. Şi cu un dispreț
nemărginit: N-am să-mi iert niciodată că te-am crezut periculoasă... Am intrat în stațiune pe la
primărie, ocolind după „Hotel Movilă", la stînga, făcînd nebunii. Luminam brusc, cu farurile, aleile în
sus şi în ; jos, ca să denunțăm pe îndrăgostiții care profitau de economia de
lumină a, primăriei, sau perechile ascunse în automobile. La „Popovici" plecase lumea străină şi rămăseseră,
umplînd pentru a treia oară grădina, mai mult obicinuiții... încît veneam acum ca în familie
şi toți ne priveau ca pe întîrziați. Era la o masă o frumoasă doamnă, soția
unui avocat bătrîn §i tare cumsecade din Bucureşti... La început fusese mereu singură, dar cum
aci singurătatea era socotită ca un semn de lipsă de aptitudini de seducție (încît o
femeie singură era totdeauna socotită ca bolnavă sau ca ocolită de ceilalți), sfîrşise prin a-şi
face un menaj de băi, cu trei engleji de la o societate petroliferă de pe
la Moreni, bărbați tineri, colțuroşi şi plini de manii, dintre care cea mai surprinzătoare pentru
cei care umblau toată ziua în halate, iar seara dansau în cămăşi albe, cu mînecile
îndoite la jumătatea brațului, era că, oricît ar fi fost căldura de mare, cei trei
apăreau seara în smochinguri negre cu rever lucios, ceea ce făcea ca doamna R. să
apară şi ea în toaletă de seară... La o altă masă mare erau vreo două
familii cu fete frumoase, îmbrăcate înadins fără pretenții, numai în jerseuri sau fulare colorate, una
din ele aproape băiețeşte, şi care totuşi din cauza tinereții lor nu erau anonime nici
pe plajă, nici aci... Chiar printre celelalte erau cîteva care găseau mijlocul să fie deopotrivă
de cochete şi pe plajă şi la restaurant... Aceste cîteva erau probabil singurele care ştiau
că un costum de baie nu se ia la întîmplare din întîiul magazin, ci se
studiază din vreme, ca o rochie, după revistele de modă... Halatul de asemeni nu-l luau
„de-a gata" aproape bărbătesc, ci îşi alegeau cu o lună-două înainte şi culoarea, şi croiala...
De altfel, le cunoşteai pe cele cîteva femei care făceau un fel de francmasonerie a
eleganței, pentru că în anul acela erau singurele care aveau în loc de halat Îin
fel de pelerine de culori vii (de pildă, Mouthy, L.C., chiardoamna cîrd mă urmărea), cu gulere mari ca în picturile flamande şi care le țineau
capetele ca în vaze smălțuite, pelerine pe care le lăsau să fîlfîie libere de tot
în jurul corpului, pentru ca astfel să iasă în mai mult relief plinul subțire şi
robust al trupurilor tinere. Şi acum chiar, de îndată ce am sosit, fetele noastre s-au
dus sus în camerele lor să-şi schimbe rochiile... Eu, de asemeni, cu toate protestările băieților,
m-am dus şi am pus un sacou de flanelă cenuşie, la care purtam cravata roşie
sau neagră, pieptănîndu- mă cu grijă, pentru că mai ales aveam oroare să-mi fie părul
în dezordine... Cînd am coborît, băieții aleseseră o masă de nuiele spre colțul de la
intrare, instalaseră pe ea o sticlă mare de whisky şi cîteva sifoane... Pe urmă porniseră
la dans, căci intrarea lor fusese salutată cu priviri strălucitoare de toate fetele şi urmată
de invitații prin semne... Intr-o gheretă-fotoliu de nuiele, cam cît o cabină telefonică, căci erau
vreo cinci-şase pe de margine, Mouthy, care se scoborîse cea dintîi, fuma ascunsă de nu
i se vedeau decît picioarele grăsuțe, foarte tulburătoare, fără ciorapi, şi mai ales genunchii goi
şi molateci ca o îndoitură de trup de şarpe gros, auriu, şi, ca şi şarpele,
erau mai negri pe spinare, deasupra, şi mai aurii, mai moi dedesubt. Mă făcuse să-i
promit că nu voi dansa decît cu ea toată seara şi acum mă aştepta... E
adevărat că ne şi potriveam foarte bine... Se spunea de altfel şi aci că dansez
deosebit de frumos... Dansam foarte liniştit, puțin absent, dar aplecat uşor deasupra femeii, fără nici
o mişcare inutilă şi fără nici o strîmbătură de gigolo. Ea privea atentă de tot,
înălțată în vîrful picioarelor, spre fața mea; îi împingeam puțin brațul drept, ca să-i vie
cotul mult înapoi şi în felul acesta umărul gol venea, căutîndu-mă, spre mine, plin de
o viață nemişcată... Femeilor le stă bine să aibă un aer puțin afectat în timpul
dansului, căci asta face parcă să circule în ele un fluid de sensibilitate dirijat. Alunecam
aşa amîndoi, fără mişcări, dar ritmic, pentru că Mouthy, deşi delicios izmenită, cu capul ei
de gheişă, era de o pasiune concentrată şi plină de linişte. Nu vorbeam niciodată, bineînțeles,
în timpul dansului, şi nici chiar Mouthy, oricît de vorbăreață, uneori numai, căci alteori sta
tăcută ca un şarpe ore întregi pe plajă, fără să privească pe nimeni, dospindu-se în
soarele fierbinte de amiază, nu vorbea. De data asta însă mi-a şoptit, glumind cu un
ton fals, teatral diabolic: - Platonica „dumitale" te înşală... Uite-o, dansează cu un tip. Doamna
aceasta T., despre care toți spuneau că a venit după mine la Tekirghiol, fusese pînă
acum foarte retrasă. Pînă la amiază sta de obicei jos în nisip s-o ardă soarele
ca pe o plantă, singură aproape, dindos de „Popovici", unde plaja e mai mare, dar
mai puțin căutată, căci e cam pustie. Seara, cu o eşarfă triunghiulară de batic asortat
pe umeri, în rochie de casa verzuie, jad degradat în pătrate întretăiate, spre alb (sau
dimpotrivă de culoarea fragilor degradată), lua masa împreună cu o doamnă bătrînă, vecină de cameră,
prietenă de aci de la „Popovici", şi pe urmă stau amîndouă în şezlonguri ca să
privească dansul şi lumea care venea. Astă-seară dansa însă, iar americanca mi-a strîns mîna cu
unghiile tari. - Ce e? Ți-a venit rău...? Te vaifi că se (ine după tine
şi acum cazi din aeroplan pentru că o vezi dansînd cu altul? şi Mouthy făcea
un cap de copil cu breton, mirat. N-am spus nimic... Cînd a încetat muzica, iar
perechile s-au desfăcut brusc, aşa ca nişte jucării demontate, Mouthy, întorcîndu-se de la jumătatea drumului
spre gheretele noastre de plajă şi văzînd că nu sunt în spatele ei, a început
să mă strige... Credea că am greşit drumul... Simțeam însă nevoia să ştiu la ce
masă se duce doamna T. O pierdusem din privire în înghesuiala în care coborau perechile
şi acum o căutam cu ochii la toate mesele, mereu recunoscînd cunoscuți, pe care fără
să vreau trebuia să-i salut... Nu ştiu de ce, parcă mi se înfipsese o gheară
în inimă şi îmi simțeam gura strîmbată de un surîs.N-am putut-o descoperi, iar pentru că Mouthy mă striga prea tare, m-am întors. E iritant