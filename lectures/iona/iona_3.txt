
ești la mare.11 - (Continuând primul gând.) Îți venea să-ți deschizi și tu toți porii. Îți venea
să-ți deschizi chiar venele, să-l simți năvălind prin toată suprafața ta. (Respiră adânc.) Așa... (Îi
e rău.) E așa greu să respiri... - Cine-și mai deschide pori acum? - Nimeni,
cine e prostul să se expună? Nu vezi cum pute? - Destul că tragi duhoarea
asta pe nas. - Am auzit că unii, dimpotrivă, își oblonesc porii. - Brava lor!
Deștepți (Îi e rău.) Ah, nu mai știu ce am. Deschide puțin fereastra aia. -
Care? - Aha! N-au făcut fereastră. Pe unde-o fi mai subțire? - Trebuie să sparg
zidul... (Se clatină de colo-colo prin scenă.) - Dacă aș avea mijloace, n-aș face nimic
altceva decât o bancă de lemn în mijlocul mării. Construcție grandioasă de stejar geluit, să
respire pe ea, în timpul furtunii, pescărușii mai lași. E destul de istovitor să tot
împingi din spate valul, dându-i oarecare nebunie; vântul, el mai degrabă s-ar putea așeza acolo,
din când în când. Și să zică așa, gândindu-se la mine: „N-a făcut nimic bun
în viața lui decât această bancă de lemn, punându-i de jur împrejur marea”. M-am gândit
bine, lucrul ăsta l-aș face cu dragă inimă. Ar fi ca un lăcaș de stat
cu capul în mâini în mijlocul sufletului. Întuneric.
TABLOUL III Interiorul peștelui II.
Decor asemănător, în mare, celui din tabloul anterior. Poate
câteva elemente în plus, spre a marca evoluția. Iar într-o parte a scenei – important!
– o mică moară de vânt. Poate să se învârtească. Atras de ea ca de
un vârtej, Iona se va feri tot timpul să nu nimerească între dinții ei de
lemn.13 - Cred că-l pândea de mult. (Reconstituind.) Parcă-l văd pe răposatul: mă înghițise, cu
burta plină de mine, se retrăgea și el undeva să mă ferece. Să-i tihnesc! -
Sătul, mergea așa prin apă, cam distrat și, de nepăsător ce era, dădea și din
coadă. - Precis dădea din coadă. Că așa fac, când sunt ei fericiți. - Da’
ăstalalt, care-l pândea de mult... - Cam de cât timp? - Eu știu cum o
fi între pești? Oamenii, mă rog, își poartă așa ranchiună și-o viață întreagă. - Bine,
asta e altă poveste. Noi, oamenii, avem răbdarea mai dresată, mai evoluată. - Dar dumnealui
era pește și nu mai putea de foame. - Ar fi vrut să dea și
el din coadă... - Să zicem că-l pândea de două zile. - Maximum trei. -
Așa, cum înota, râgâind, deodată, „haț!”. - (Scena se zguduie din nou.) Aoleu! Ce s-o
mai fi întâmplând afară? - (Blazat.) Aa, evenimentele... - Până ies eu, poate se mai
limpezesc lucrurile. (Râde.) - Până mă „nasc” de-aici! - (Speriat.) Dar dacă într-adevăr sunt mort
și-acum se pune problema să vin iar pe lume? - Povești! - Nu vezi cum
se învălmășesc toate? - Sunt copii care vorbesc în burta mamei. - Vrei să spui
că și eu... ? (Nu-și termină gândul.) - Fugi! - Ba eu cred că aș
fi în stare: doar mă cunosc destul de bine. - Toate cu o limită (Se
dă mai lângă perete și încearcă să se măsoare.) - În orice caz sunt destul
de mărișor. - Și copiii nenăscuți vorbesc – între ei. Doar gemenii. Femeile însărcinate se
strâng mai multe la un loc – să mai stea copiii de vorbă. Așa se
zice. - Pun viitorul la cale. (Pauză. Iona se plimbă prin încăpere, apoi se oprește
îngrozit.) Dacă sun geamăn? - Cu cine? - E aici, numai că nu-l văd. -
(Certându-se.) De mult trebuia să-mi pun ochelari. Neglijezi azi, neglijezi mâine, ajungi să nu-ți mai
vezi fratele. - Geamănul. - Doi e o cifră... (Intră Pescarul I și Pescarul II,
cu câte o bârnă-n spinare. Nu scot nici un cuvânt.) - Patru! Suntem patru. (Se
dă mai aproape de pescari, îi recunoaște.) - Și voi? Dacă nu vă recunoșteam, credeam
că... - Ce mai faceți? (Pescarul I și Pescarul II se retrag într-un colț al
scenei și rămân așa, cu bârnele pe umeri. Iona își continua monologul.) - Altfel, mai
aveam puțin și-nnebuneam. E strâmt aici, dar ai unde să-i pierzi mințile. Nu e prea
greu. - E chiar o nimica toată14 - Pentru că există anumite condiții... - Anumite? Toate. - Dar uite, voi, pentru
că ați fost doi, v-ați încurajat unul pe altul. (Imitând.) „Nu te lăsa măi tată!”
– „Nu mă las, tăticule!” – „Nu te lăsa, tăticule!” – „Nu mă las măi
tată!” (Pauză.) - Și uite unde ați ajuns. Mare noroc, zău! - (Curios.) Ei, cum
a fost? - Întreb și eu ca prostu’. Multă lume s-a împrăștiat. - Și-o să
se mai împrăștie. Așa se aude. - Dar eu mă strâng acasă. - Mergem împreună.
(Râzând.) Sau poate mai huruziți pe aici? - (Râde și mai tare.) Ați dat de
bine, ai? - Răspundeți. - De ce vă abțineți? - Ați făcut vreo înțelegere cât
trebuie să rămâneți mâncați? - Și mai aveți mult? - Obligația? Față de cine? Cine
e stăpân pe întoarcerea voastră? Pe reîntoarcerea noastră? - Intrăm unde vrem și ieșim când
vrem. - Scurt! - Hm, dacă mă gândesc bine, mie nu mi-a spus nimeni nici
să stau, nici să plec. - Ies din hoitul hoiturilor. - (Confidențial.) C-am mai ieșit
din unul. - Și-acum, fiindcă tot sunt pornit pe drumul ăsta... - Ei, ce ziceți?
- Înțeleg, înțeleg... Ce să le spun pe-acasă? Când oi ajunge-n sat or să mă-
ntrebe... - Lasă că știu eu ce să le îndrug. - Că sunteți bine. Nu
e nici chitul ăsta așa rău cum crede lumea... - Și o duceți destul de...
- Bine, bine, chiar... binișor. (Înghiontind o femeie imaginară.) Taci, femeie, ce tot te smiorcăi?
N-auzi că soțul tău trăiește? Ce dracu? Acești ochi l-au văzut. - E viu ca
mine, n-auzi? - N-a putut să vină acu, că-și scrântise un picior. - Frânt de
oboseală. - L-a dus prea departe. Cum era el ușor... s-a tot dus cu el
în burtă. - Și cu vecinul... - Și el tot slăbuț... - I-a dus șoava,
de se mira și marea: „Unde, mă? Unde-i duci?” - „La mama dracului.” - Hai
nu mai plânge. Și-au făcut și o căsuță. - Știi, să se mai întremeze puțin.
- (Mângâind.) Hai, oprește-te odată, că mâine-poimâine te pomenești cu el aici. Vine neapărat. O
fi chiar pe drum. - Dar de măritat a zis că poți să te măriți.
(Pauză.) Ca să ai și tu o mângâiere. - „Să se mărite”, așa a zis.
„Că eu, zice, nu mai am nici o pretenție.” Bun om!15 - „Când o să ajung acolo, pe malul ăla al mării, sări-i-ar ochii, n-o
să fac altceva decât să stau toată ziua întins la soare.” - ᘠinea mult să
se vadă tolănit în nisip. - Să-și zvânte ciolanele. - Da, că el avea și...
- Meserie nenorocită... - Și în privința asta, chitul i-a cam dăunat. De bine, e
bine în el, păcatele mele, da’ o umezeală!... - Ce să-i faci?! - Poți să
te opui? - Chitul trăiește în apă și umezeala-l răzbește și trece-năuntru. - Ce dacă
acolo sunt oameni? - (Enervat.) Atunci de ce-i mai mănâncă, dacă n-are condiții? - Vorbești
și tu prostii. - Trebuie să trăiască și el, nu? - Toți trebuie să trăim.
- Tocmai asta spuneam și eu – toți trăiesc... pe-acolo pe unde-or fi. Și nici
nu știi când o să te pomenești că-ți bat, cioc, cioc, noaptea, în geam. -
(Către cei doi pescari, care au stat tot timpul în scenă, muți.) Lăsați pe mine.
O scot eu la cap într-un fel și cu asta, nici o grijă! (Pescarii dau
din cap că sunt liniștiți și ies din scenă.) - Prostul de mine! Eu tot
turuiam din gură, și ei or fi avut de lucru! - Păi, din moment ce
erau cu bârnele alea-n spinare... - (Cu obidă.) I-a pus și la treabă! - Greu
se mai câștigă o bucată de pâine... - (Chibzuind.) Și eu trebuie să-mi văd de
ale mele. (Scoate cuțitul și pe panoul din fundul scenei începe să-și taie un fel
de fereastră.) - Dacă nu există ferestre, ele trebuie inventate. (Scapă cuțitul jos, dă să-l
ridice, apoi se răzgândește.) Dar unghiile? De ce mi-au crescut ca la vii, și nu
ca la morți? (Zgârie cu unghiile de la mâna dreaptă locul început cu cuțitul. Se
aude un „hârș”, apoi un zgomot ca de fierăstrău.) Parcă sunt cuțite! Cu zece cuțite
stăm altfel de vorbă. (Începe să lucreze cu amândouă mâinile, degajat, ca și când ar
trage la două fierăstraie.) - (Zâmbind.) Aș fi putut sparge această tobă chiar cu genele.
- (Descoperire.) Și în loc de gene am acum tot unghii. - Și în loc
de păr în cap am acum unghii! - Și în mine sunt tot o unghie.
Una puternică, neîmblânzită, ca de la piciorul lui Dumnezeu. O unghie care sparge încălțămintea și
iese afară la lume ca o sabie goală. (Panoul se dărâmă cu zgomot. Se face