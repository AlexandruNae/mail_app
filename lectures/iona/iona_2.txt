
la nori am noroc. (Pauză.) - (Dă cu ochii de acvariu. Vorbind cu peștișorii) Tot
în voi mi-e speranța. - Plevușca, săraca. - Ea duce greul mărilor și oceanelor. -
(Arătând spre acvariu.) Sunt ai mei, particulari. - (Cu compătimire) Au mai fost prinși odată.
- Îi țin pe fereastră. Lumina le face bine, ea conține fel de fel de
substanțe. Îi îngrașă, îi înveselește. - (Trist.) Numai că nu le dă drumul. - (Speriat.)
Cum să le dea? - Sunt pescar și trebuie să se găsească oricând un pește
și-n casa mea. Altfel ce-ar zice lumea? Când le arunc mâncare dimineața, rămân și eu
așa, privindu-i. Uneori stau ceasuri întregi. - Dacă n-ai chef să te duci să prinzi
alții, zice soția mea, care mă iubește, nu te mai uita așa la ei. Că
mor și ăștia. - Ea mă iubește, dar nu când stau și mă uit la
pești. - N-ar fi exclus să moară din privirea mea. - Că am o privire
otrăvită. Pe ce-mi pun ochii – moare.7 - Așa zice ea - Eu parcă n-aș crede. Dacă era așa, nu murea
și ea? Ehe! De când! - Dar ei tot or să se isprăvească. Pentru că
de câte ori plec la pescuit, iau și acvariul. Când văd că e lată rău,
am stat o zi întreagă degeaba, scot undița (o scoate) și-o arunc în acvariu. (O
aruncă.) - Pe cel care s-a agățat îl arunc apoi în năvod. - Că e
mult până prinzi unul. (Cu ochii pe plută.) Acum încep să tragă... Nu-i vorbă, și
ăștia trag greu. C-au mai fost prinși odată... - Dar până la urmă, unul tot
dă în cârlig. (Scuzându-l parcă.) Apa mică... Nevoile de hrană mereu crescânde. - Te pui
cu nevoile?! - Dacă e să fiu sincer, eu n-aș mai vrea să cadă acum
nici unul. - Asta e imposibil. - E ca și când ai bea otravă și
te-ai aștepta ca ea să nu-și facă efectul. - Mi-e milă de el. - Pești,
fiți atenți, nada mea o să-și facă efectul! - (Privind acvariul, apoi marea.) Apa asta
e plină de nade, tot felul de nade frumos colorate. Noi, peștii, înotăm printre ele,
atât de repede, încât părem gălăgioși. - Visul nostru de aur e să înghițim una,
bineînțeles, pe cea mai mare. Ne punem în gând o fericire, o speranță, în sfârșit
ceva frumos, dar peste câteva clipe observăm mirați că ni s-a terminat apa. - (Cu
solemnitatea unui cor.) O, tu pescar, care stai sus de mal, măcar lasă- ne limpede
drumul până la ea, nu ni-l tulbura cu umbra picioarelor. - Trebuie să trăiesc și
eu. Hai, mă, ai apucat-o? - (Se apleacă peste acvariu și în clipa aceasta gura
peștelui uriaș începe să se închidă. Iona încearcă să lupte cu fălcile, care se încleștează
scârțâind groaznic.) - Ajutor! Ajutoooor! - Eh, de-ar fi măcar ecoul! Întuneric.8 TABLOUL II Interiorul peștelui I. Bureți, oscioare, alge, mizerie acvatică. Impresia că te afli
pe fundul mării și, în același timp, câteva elemente care să creeze impresia de pântece
uriaș. Eventual, colțurile mai întunecoase ale scenei se pot mișca ritmic, „Închide” și „deschide”: peștele
mistuie. La început, scena e în semiobscuritate. În mijloc Iona în picioare, cu mâinile dibuind,
năuc.9 - Mi se pare mie, sau e târziu? - Cum a trecut timpul! -
Începe să fie târziu în mine. Uite, s-a făcut întuneric în mâna dreaptă și-n salcâmul
din fața casei. Trebuie să sting cu o pleoapă toate lucrurile care au mai rămas
aprinse, papucii de lângă pat, cuierul, tablourile. Restul agoniselii, tot ce se vede în jur,
până dincolo de stele, n-are nici un rost s-o iau, va arde în continuare. Și-am
lăsat vorbă în amintirea mea, măcar la soroace mai mari, universul întreg să fie dat
lumii de pomană. (Pauză.) - Totuși, nu mi-e așa somn. - Nu contează, trebuie să
adormi. - De ce trebuie să se culce toți oamenii la sfârșitul vieții? - (Îndemnându-se.)
Hai, pune capul jos. (Dă să se culce. În acest moment, lumina se aprinde brusc.
E ca o idee care i-a venit lui Iona.) - Asta era! - Peștele! (Realizând
întreaga situație.) Peștele, peștele... (Mai mult nu poate să articuleze. Mică pauză.) - Sunt înghițit.
- Tot? - (Se cercetează.) Tot. - Înghițit de viu sau de... (ezită) de mort?
- Din moment ce-mi dau seama!... - (Aduce argumente.) Pot să merg, uite, pot să
merg încolo. (Merge într-o direcție, până se izbește de limită.) - (Întorcându-se, calm.) Și pot
să merg și încoace. (Merge; același joc.) - Pot să merg unde vreau. - Fac
ce vreau. Vorbesc. - Să vedem dacă pot să și tac. Să-mi țin gura. (Încearcă.)
- Nu mi-e frică. (Înlemnește în mijlocul scenei; pauză.) - Am auzit o poveste cu
unul înghițit de un chit. - (Mirându-se.) Ei, nu mai spune, serios? - Pescuia tot
așa, și vine chitul cel mare și „haț!”, apoi, „gâl, gâl!” – și gata! -
Ce gata? - L-a înghițit. - (Înspăimântat.) Și-a mai ieșit el zdravăn? - Cum să
iasă? - Păi, te întreb și eu. Povestea ce zice, ce ne învață? - Nu
știu, c-am auzit numai partea asta, a-ntâia, care ne învață clar că poți fi înghițit
de un pește. - Asta puteam să nici n-o mai învăț. - O aflam aici,
de ce-oi mai fi pierdut vremea cu ea? De ce oamenii-și pierd timpul cu lucruri
ce nu le folosesc după moarte? - Pe mine mă interesa partea cealaltă. (Pauză.) -
S-ar putea să fi scăpat. S-a dat mult înapoi, și-a făcut vânt, și-a trecut prin
burta peștelui fluierând. (Fluieră o vreme.) - De fluierat știu să fluier și eu. -
(În scenă cade un peștișor.) Ce, a și veni prânzul? - În unele părți se
mănâncă mai mult dimineața și foarte puțin seara. - (Al peștișor.) Eu cred că e
tot prânzul. - (Altul.) Oho! (Ia năvodul și-l pune-n locul unde cad peștii.) - Poate
am mai mult noroc acum, după evenimentele astea...10 - (Așteptând câteva momente.) ᘠi-ai găsit! Când e să se țină ghinionul de om!...
- (Zâmbitor.) Parcă văd că din cauza mea o să crape și el de foame.
- Mai bine mă lăsa în pace. (În năvod cad vreo zece pești.) - (Nu
se opune evidenței.) Totuși, progresul e progres. - A, nu, nu s-apucă nimeni să-l conteste.
- (Ducându-și mâna la cap.) Numai că nu mă simt eu așa de bine. -
Să-l pot gusta după pofta inimii. - Zău, nu prea sunt în apele mele. (Se
clatină.) Care-o fi cauza? - Viața aceea, sau soarele... C-am așteptat mult în soare până
să pice. (Gest spre peștele mare.) - Tare curios aș fi să știu dac-a mai
ieșit omul acela din chit. - Nu cred, cine-ți mai iese afară pe vremea asta?
- Plouă? Circulă apa în natură, circulă. (Privind ungherele scenei, care „mistuie”.) Și peștele, uite-l
cum mai lucrează! Dacă-i așa, stai să te ajut și eu, să nu macini în
gol. (Ia un peștișor din plasă și-l ține un timp într-un loc, unde „mistuirea” e
mai puternică. În timp ce peștișorul se descărnează, Iona cântă pe o melodie apropiată cu
Veșnica pomenire.) - Veșnica mistuire, veșnica mistuire, Veșnica mistuire, veșnica mistuire, Veșnica mistuire, veșnica mistuire,
Veșnica mistuire, veșnica mistuire, (Iona se întoarce cu fața spre public, are lacrimi în ochi.
Mică pauză. Deodată, izbucnește în râs.) - A uitat să mi-l ia. (Iar se pornește
pe râs.) - (Scoate cuțitul.) Ca să vezi ce înseamnă să te pripești la-nghițit! -
Putea să pună și el o strecurătoare. - Un grătar, ceva. - Ar trebui să
se pună un grătar la intrarea în orice suflet. - Ca să nu se bage
nimeni în el cu cuțitul. - (Către pește.) Bine, mă mustețea, se poate să faci
tu o imprudență ca asta?! - (Învârtind în mâna cuțitul.) Dacă mă sinucid? - (Pipăindu-și
cureaua.) Sau ai prefera să mă spânzur?! - N-am de ce să agăț ștreangul. Coastele
tale se clatină. - Nu există nici un val fix. Marea e-n năruire. Mi-ar veni
toate astea-n cap. - (Pauză: schimbând tonul.) Dar cuțitul putea să mi-l ia. Sau, cumva,
sunt primul pescar pescuit de el?! O fi tânăr, fără experiență. Oriunde se întâmplă să
dai peste indivizi tineri. E și normal, nu? - Desigur. - Altfel, numai cu babalâci.
- (Meditând.) Într-adevăr nu cred să fie el trecut prin multe ape. (Râzând.) Puteam să-l
caut de dinți. - De fapt, ar trebui să ne gândim la toate. (Căutând un
loc să-l străpungă.) - Pe unde-o fi mai subțire? - Am fost o dată pe
un munte și aerul era acolo atât de dens, încât m-am uitat la el. Se
vedea. Am stat o jumătate de ceas și m-am uitat la aer. I se zăreau
toate celulele și din cauza asta parcă era crăpat. - Aici nu ești la munte,