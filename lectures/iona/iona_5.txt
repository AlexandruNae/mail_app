
- Sunt plin de planuri. - Vezi să nu crăpi. - Ca bășica aceea?19 - Mai rău: ca toate bășicile de pe pământ la un loc. - Atunci,
măcar o să fie o explozie ca lumea. - Așa o fi fost ș cutremurul
care-a mutat din loc malul unde-și înțepase un cuib gâza aia? - E mult de-atunci,
cum de mi-a venit în minte? - (Uitându-se atent într-o parte.) Sunt ochii mei aceia
care mă privesc? - ᘠi se pare. Nu e nici o oglindă pe-aproape. - (Îngrozit.)
Sunt ochi adevărați. (Numără.) Unu, doi, trei, o sută de perechi. Uite, și-n partea cealaltă,
și dincolo, și aici. (Scena se întunecă treptat, mișcări nelămurite prin unghere.) - Sunt pești
în spatele ochilor. - Pești vii. - Puii monstrului mare. Cei nenăscuți, pe care-i purta
în pântec. Explozia i-a trezit la viață și acum cresc de spaimă. Noaptea e atâta
beznă. În pădure, încât copacii cresc de spaimă. - Ce mari s-au făcut! - Vin
spre mine cu gurile... (Caută cuvântul, nu găsește.) Cu gurile... scoase din teacă. (ᘠipând, ca
într-un vis.) Mă mănâncă! Întuneric.20 TABLOUL IV O gură de grotă, spărtura ultimului pește spintecat de Iona. În față,
ceva nisipos, murdar de alge, scoici. Ceva ca o plajă. În dreapta o movilă de
pietroaie, case, lemne. La început, scena e pustie. Liniște. La gura grotei răsare barba lui
Iona. Lungă și ascuțită – vezi barba schivnicilor de pe fresce. Barba fâlfâie afară. Iona
încă nu se vede.21 - Strașnic năvod mai am. Vreau să prind cu el acum soarele. - Doar
atât! Soarele! (Râzând.) Și să-l pun la sărat, poate ține mai mult. - (Se arată
și Iona, își pune mâinile la ochi, ferindu-se de lumină.) Marea. (Luându-și mâinile de la
ochi.) Marea! - Aerul! (Respiră adânc. Constatativ.) Da, ăsta e aer. (Mai respiră odată, adânc.)
Să nu-mi spui că și cel dinăuntru a fost aer. - Nu, să nu-mi spui
mie asta că... - Numai eu știu ce-am respirat. Eu, și cu nările astea ale
mele. - (Dându-și un bobârnac peste nas.) Acum încep să se frăgezească și ele. (Vesel.)
Aici, în larg, la înfrăgezirea nărilor. - (Dilatându-și nara stângă.) Ia respiră tu acum cum
știai să respiri la tinerețe. (Respiră.) - Și tu! Leneșo! (Același joc, cu cealaltă.) -
(Cu emoție.) Aer adevărat. - Aer de-al nostru – dens. - Că avem munți înalți.
- Că avem păduri. - Că avem mare. - (Întinde mâna dreaptă înainte, răsfirându-și degetele.)
- Vreau să respir un pic și cu podul palmei. - Lasă, că știu eu
ce fac. - Puțin ozon pe liniile norocului. - Și puțină briză. - (Pauză. Toată
scena până aici trebuie jucată exaltat, ca o nebunie. Acum Iona începe să se dezmeticească.)
- Cum pierd timpul cu fleacuri! - (Aproape plat.) Nu trebuie să ne pierdem timpul
cu fleacuri! - În curând, hoitul acesta se va scufunda... Va lua apă și... (Gest
de adio.) - (Îndemnându-se.) La treabă! - (Îngrijorat.) Dacă sunt tocmai la mijlocul mării? -
O să înot pe burtă o zi, două, un an, până obosesc bine, apoi pe
spate, apoi într-o dungă. Apoi într-un deget, apoi într-un fir de păr, apoi într-un fir
de suflet, apoi într-o răsuflare, apoi într-un geamăt. Ies eu la un liman. - (Dă
să se arunce.) Dar unde e... marea? - Nu se vede un strop de apă.
- (Speriat.) S-o fi evaporat. O fi trecut pe aici vreun potop de foc și
ne-a luat marea pe tălpi! - Sclipea nisipul, și eu credeam că sunt nasturii valurilor.
- Mi s-a prostit vederea. - (Se dă jos, începe să se plimbe.) O plajă?
- Poate e mai bine așa. Cine știe, singur, dacă aș fi reușit. - (Gest
către peștele din care a ieșit.) - A făcut și el un bine. - Săracul!
- Nu mai zice „săracul”! ᘠi-am mai spus. - Nu mai zic. (Pauză.) - E
bine și afară. - Peste tot e bine. - Lasă, că știu eu. - Aici
e foarte bine.22 - Ar trebui să fiu fericit. - Chiar sunt. - Nu. - Așa e.
- Poate, mai târziu. - Da, că fericirea nu vine niciodată atunci când trebuie. -
O să mă bucur pentru clipele astea, atât de importante, cine știe când. - (Zâmbind.)
Cum am sărutat prima fată – asta a fost demult –, n-am simțit nimic, decât
un gust de carne. Un gust de mână. Parcă sărutasem o mână în plus. -
N-am putut sesiza deosebirea, fiorul. - Așa se întâmplă. - Abia după vreo două zile,
m-a apucat o fericire. Așa din senin. - La urmă, mi-am dat seama că din
cauza sărutului ăluia. - Așa și acum. - Simt numai că am pus piciorul pe
uscat și că mă duc acasă. - Încotro o veni casa mea? - Să-ntreb pe
cineva - Cam pustiu pe aici. - Unde-or fi? - La pescuit. - Ce să-i
faci, burta cere. - Și a lor, și a peștilor. - Taci! - N-am zis-o
cu răutate. - (Strigă.) Hei, oameni buni!... (Intră Pescarul I și pescarul II. Ambii au
în spinare bârnele.) - Și voi?! Grozav! Pe unde-ați ieșit? - V-ați luat bârnele. Or
fi început să se ruineze casele voastre, așa e. Totuși, nu trebuie să vă omorâți
cărându-le tocmai de pe tărâmul celălalt. Or mai fi și pe la noi lemne. (Râzând.)
Sau ați vrut să-i faceți pagubă?! (Scena începe să se clatine, cei doi pescari ies.)
- (Suspicios.) De ce întâlnesc mereu aceiași oameni? - S-o fi-ngustat lumea până într-atâta? E
prea mică lumea, întâlnim la fiecare pas numai umbre. Copaci, păsări, gângănii, la fiecare pas.
Și cu toate trebuie să fim atenți, să le dăm bună ziua, să le întrebăm
ce mai fac. - (Înțelegând.) Îngrozitor. - Mă miram eu de ce nu sunt fericit!
- (Se suie pe movila de pietre.) Ce vezi? - Orizontul. - Ce e orizontul
ăla? - (Îngrozit.) O burtă de pește. - Și după burta aia ce vine? -
Alt orizont. - Ce e orizontul acela? - O burtă de pește uriaș - Ia
mai uită-te odată. (Iona privește, apoi își acoperă ochii cu palmele.) - Ce-ai văzut? -
Nimic. - Ce-ai văzut?23 - Nimic, decât un șir nesfârșit de burți. Ca niște geamuri puse unul lângă
altul. - Închis între toate aceste geamuri! - Sunt ca un Dumnezeu care nu mai
poate învia. I-au ieșit toate minunile, și venirea pe pământ, și viața, până și moartea,
dar odată ajuns aici, în mormânt – nu mai poate învia. Se dă cu capul
de toți pereții, cheamă toate șiretlicurile minții și ale minunii, își face vânt în dumnezeire
ca leul, la circ, în aureola de foc. Dar cade în mijlocul flăcărilor. De atâtea
ori a sărit prin cer, nici nu s-a gândit c-o să se poticnească tocmai la
înviere! - Și lumea-l așteaptă sus. - Toți cred în el, unii sunt aproape distrați
de atâta credință. Acuș-acuș or să înflorească lespezile mormântului ca petalele unui nufăr, și mortul
va învia, cum e și firesc, după atâta așteptare a omenirii. Și se va înălța
la cer, dându- ne și nouă un exemplu luminos. - Că noi, oamenii, numai atâta
vrem: un exemplu de înviere. Apoi ne vom duce liniștiți la casele noastre, să murim
bine, omenește, pe la casele noastre. - Dar vrem să-l vedem mai întâi pe el.
- Iar el e aici, în mormânt, la capătul puterilor, și nici nu mai are
glas să urle până la ei: „Oameni buni, învierea se amână!” - (Cu glas stins,
impersonal.) Un pescar sărac pe malul mării trăgea și el cu năvodul la pești foarte
mici... Și cum stătea el așa, deodată se căscă apa, și un chit uriaș... (Rejoacă
scena. Pauză.) - Dar cine era omul acela? Ce gândea? - Și de ce tocmai
el? - Puteți să-mi spuneți? - Nimeni nu suflă nici un cuvânt... - Precis, nenorocitul
n-a mai reușit să spintece burta imensă. - (Făcându-și curaj.) Dar eu... - (Meditativ.) Problema
e dacă mai reușești să ieși din ceva, odată ce te-ai născut. Doamne, câți pești
unul într-altul! - Când au avut timp să se așeze atâtea straturi? - Lumea există
hăt, de când... - (Luminat.) Toate lucrurile sunt pești. - Hm! Naiv ce sunt! Poate
că am trecut de mult de locul unde eram la început. Vezi, trebuia să-l însemn
și pe ăsta. Mă opream acolo și trăiam în continuare. Ca toată lumea. Nici nu-mi
dădeam seama că totul plutește. Așa e, trebuie să punem semne la fiecare pas, să
știi unde să te oprești. În caz de ceva. Să nu tot mergi înainte. Să
nu te rătăcești înainte. - (Meditativ.) Afară... (rectificând ultimul gând.) Un astfel de loc trebuie
să existe. Poate nu prea mare să încapi tot... Dar așa, măcar cât a-ți întipări
tălpile în el. Pentru o clipă. Apoi să vină altul cu tălpile lui arse de
noapte. Și altul. Trebuie să fie pe undeva această palmă de loc... - (Ironic.) E