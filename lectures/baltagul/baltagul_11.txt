
vreme. Când se trezi, auzi sunând vântul dinspre amiază în cerce-velele ferestrei. Acel sunet cu
ciudate modulaţii era întovărăşit de un răcnet întărâtat şi răguşit. Cunoscu numaidecât glasul lui Mitrea.
Sări din pat şi-şi căută încălţările. Apoi îşi vârî nasul în geam. Se retrase şi
desprinsese cu luare-aminte din cui puşca scurtă cu două ţevi, care sta atârnată de curea
pe părete, aşa cum o lăsase Nechifor Lipan. îi pipăi oţelele şi trase cucoaşele. Trecu,
numai în sumăieş, la uşa de-afară. Atuncea auzi mai desluşit strigătul lui Mitrea. Dăduse la
vite o dihanie. Toţi cânii din împrejurimi se deşteptaseră şi zăpăiau. Trase zăvorul. Când deschise,
auzi şi glasul lui Gheorghită, amestecat cu al argatului, întinse puşca spre streşină şi slobozi
un foc. în clipă, din cornul de dindos al casei se desprinseră două umbre omeneşti
şi se depărtară, mistuindu-se în întuneric spre pădure. Oamenii de la cele mai apropiate gospodării
soseau într-ajutor cu zvon. Unii rupeau şi desprindeau răzlogi din garduri. Mitrea povestea ca pe-o
minune întâmplarea. Cum lupul sărise peste tohoarca lui şi năzuise la scroafele din fundul şurii.
Şi cum dintr-o dată s-au sculat cu mânie scroafele asupra lupului, clefăind şi pălindu-1 cu
sfârlele, până ce-a avut el vreme să puie mâna pe par. Avea el un par
greu de corn, pe care îl ţinea lângă dânsul pentru nevoi de acestea. Când i-a
tras una, lupul a făcut hî! ca un om. Când i-a mai lepădat una, gata
a fost. Cum l-au văzut pe-o coastă, cei doi dulăi albi au fost cu colţii
în beregata lui.
— Dar de ce răcneai aşa, dacă l-ai doborât? întrebă Vitoria.
— Mi-a fost frică tare... mărturisi Mitrea şi păli cu botul opincii în leşul lupului.
Femeia se uita pe gânduri la dihania zdrobită şi-n juru-i urmărea în închipuire umbrele care-i
stătuseră ca o primejdie aproape, întoarse ochii spre stele, simţi sub sumăieş vânt cald; şi
în toate înţelegea semne, încă nedesluşite. Cum trecu în casă, aprinse gazorniţa şi puse pe
flăcău să încarce iarăşi puşca. Acuma se vedea că trebuie să ieie cu dânsa arma
aceasta a lui Lipan. Cine ştie ce puşcă va fi fiind! Poate-a lovit cândva om;
de aceea-i scurtată cu pila, hoţeşte. Lipan o cumpărase demult, de la un pribeag, şi
o ţinea pentru vremuri de primejdie. Deci trebuia să i-o ducă cu mâna ei. Nu
mai simţi nevoie să se hodinească. Se încălţă cu opinci şi-şi aşeză în desagi straie
de schimb şi ciuboţele. Tarniţele cu poclăzile, pentru căluţii cei pagi, erau gata, cu trăistile
cu merinde aninate de ciochine. (Tarnifă - şa de lemn.); (Ciochină - partea dindărăt a
şeii.) Sumanele şi cojoacele erau înşirate alături. îndată ce trec cei din urmă nouri şi
vin zilele calde, pot lepăda cojoacele la un han pe cale şi pot rămânea mai
sprinteni.
— Dar cât avem să stăm? întrebă, cu nesfârşita-i mirare, Gheorghită. 61— Nu stăm; umblăm, până găsim ce căutăm. Altă rânduială n-avem. Nu uita s-ascuţi baltagul;
ca să ai mai multă nădejde într-însul. în zori-de-ziuă, vineri în 10 martie, munteanca şi
feciorul ei au închingat caii cei pagi ş-au încălecat. Au trecut pe la părintele Dănilă
şi Gheorghiţă a adus maică-sa taşca de la cucoana preuteasă Aglaia. Au coborât la crâşmă
ş-au trezit pe negustor. Au cerut domnului Iordan rachiu într-o ploscă de lemn. Şi când
răsărea soarele, se aflau afară din sat, în lungul pârăului, cătră apa Bistriţei. Pe omături
moi fâşâia austral şi cerul era ca floarea de zlac. (Zlac - floarea-paştelui, plantă erbacee
a cărei floare are culoarea albă sau roz.) Gheorghiţă purta aninat în laţ, în dosul
coapsei drepte, baltagul. Vitoria potrivise şi legase puşca cea scurtă dinapoia tarniţei. Umblau alături înaintea
săniei jidovului. Când izbucni soarele în răsărit cătră Bistriţa, întăi munteanca şi pe urmă flăcăul
îşi făcură de trei ori semnul sfintei craci, închinând fruntea spre lumină. VIII ¥ într-o
vreme, jidovul zise din urmă:
— Dumneata, nevastă, după cât văd eu, eşti pornită pe lungă cale. Gheorghiţă rămase înainte,
Vitoria îşi struni calul şi-1 potrivi în laturea dreaptă a săniei. întrebă, fără a privi
pe negustor:
— De unde ştii dumneata asta? Ţi-a spus ceva domnu Iordan?
— Parcă era nevoie să-mi spuie? Vreau să zic că nu-i atât lungă calea, cât
cotită. Să admitem că dumneata vrei să te duci la Dorna, ca să-ţi găseşti bărbatul.
Asta nu-i mare lucra. Te sui într-o sanie, feciorul dumnitale ori un om mână caii
şi te cară la Dorna. Acum, cât mai ţine omătul, dramurile-s uşoare. Ori, mai degrabă,
te repezi până la Piatra, te sui în tren şi gata.
— Negustorul are dreptate, clătină din cap Gheorghiţă, privind înainte.
— De ce am dreptate? râse domnu David. N-am dreptate deloc. Să zicem că te
duci cu sania. Peste trei zile dă un dezgheţ şi nu mai ai ce face
cu dânsa. Dar poate ai a umbla pe margini de râpă, prin locuri unde au
fost stâni. Cu sania nu poţi face nimic, - mai ales când or porni puhoaie.
Cu calu, poţi trece. Vrasăzică, dumneata ai pornit cu gând să întârzii, să cauţi, să
umbli cotind. Flăcăul văd că s-a bucurat de tren. în tren eşti olog, mut şi
chior. Eu până la Dorna vreau să poposesc la hanuri, ori pe la oamenii de
prin sate, să văd, s-aud. Nechifor Lipan poate nici n-a ajuns la Dorna. Femeia asculta,
gânditoare.
— Vrasăzică, domnu Iordan ţi-a spus ce caut eu.
— Mi-a spus în scrisoare că este bună marfă de vânzare, că ai nevoie de
parale, ca să-ţi găseşti bărbatul. Asară, la crâşmă, am auzit şi pe oameni grăind. Dar
ei şuguiesc, ca oamenii. Ziceau că Nechifor e dezertor de la nevastă şi când îl
vei prinde ai să-1 vâri la închisoare. Vorbe. Când v-aţi strâns, neamurile lui ş-a dumnitale,
ca să judecaţi cazul, cine a fost de părere s-aşteptaţi atâta?
— Oi, domnu David, oftă munteanca; noi n-avem neamuri aici la Măgura. Ne-am dus de
la locurile noastre când eram tineri şi ne-am făcut aici aşezare. Fraţii lui Nechifor au
umblat tot cu oile. Pe cât am oblicit, au ajuns într-o iarnă cu turmele până
la Crâm. S-au aşezat acolo, la nişte imaşuri bogate, lângă Marea. Zice că să vie
înapoi după vreo cincisprezece ani, numai cu asinii, şi pe samarele asinilor numai burdufuri de
parale. Eu fraţi n-am avut; surorile mele au rămas departe încolo, după alţi munţi, şi
nu m-am mai răspuns cu ele. Bătrânii noştri s-au prăpădit şi ei. Aşa că aicea
trăim numai noi şi cu copiii noştri. Sfatul meu a fost mintea puţină câtă o
am de la Dumnezeu. Am întârziat aşteptând. Ce era să fac?
— Aşa este, încuviinţă negustorul. Acuma dumneata ai ajuns să crezi că a pierit acolo.
— De ce?
— Pentru c-ai pornit după el. Altfel, cum ai aşteptat pân-acuma, puteai să aştepţi şi
de-acu înainte.
— Şi asta-i adevărat. Dar eu n-am cugetat că s-ar putea să-1 fi lovit hoţii
pân-a nu ajunge acolo. Avea la el parale cum am şi eu acuma. Era îndrăzneţ
şi umbla şi noaptea. Eu am hotărât să nu umblu decât între răsăritul şi asfinţitul
soarelui şi să mă alătur pe cât oi putea pe lângă oameni. Sunt pe lume
destui răi, dar se află şi oameni de treabă. Astă-noapte a trimis Dumnezeu o dihanie,
ca să-mi arate pe doi dintre cei răi. Cum v-am povestit la crâşmă, au năzuit
doi hoţi la parale. Am înţeles că domnu Iordan e dintre cei de treabă, că
n-a zvonit cătră nimeni că paralele sunt la părintele Dănilă.
— Hm! făcu Gheorghiţă râzând în sine. 62— Ascultă, nevastă, reluă negustorul zâmbind şi închizând din ochiul drept. Cu ochiul deschis căta
într-o parte şi arătătorul mânii drepte îl ţinea înălţat spre ochiul închis. Ascultă. Dumneata nu
te încurca cu asemenea gânduri. Bărbatul dumnitale nu-i mort, nici pe cale, nici la Dorna.
Nevasta îşi înăbuşi un ţipăt uşor de bucurie.
— Ştii dumneata asta? -Nu. Ea îşi plecă fruntea.
— Nu pot şti, căci n-am fost cu dânsul. Dar, ca un om care stau
să judec, zic aşa, că toate cele de pe lumea asta au nume, glas şi
semn. Aicea, în stânga pe deal, se văd şapte case de bârne, şindrilite şi acoperite
cu omăt. Şi prin şapte hogeaguri iese fum. Ele nu strigă, dar de spus, spun
ceva. Mai întăi, spun un număr: şapte. Al doilea, spun că-i iarnă şi gospodarii stau