
gloduri îngheţate şi grunzuri. Drumurile şi potecile erau pustii. Ferestrele crâşmelor degeaba arătau covrigei uscaţi
în gâturi de sticlă cu băuturi colorate. Aveau un aer de părăsire şi dezolare. Asta
însă pentru puţină vreme, căci biruinţa deplină a soarelui nu putea să întârzie. Toate stăteau
ca-ntr-o aşteptare. Când vor porni iar la vale puhoaiele, trebuiau să ducă o veste nouă.
Aşa dezlega Vitoria înţelesul acestor înfăţişări schimbate. La marginea celei din urmă Dome, cum intrau,
era crâşmă, după rânduială. Au descălecat ş-au lăsat caii unul lângă altul, fără să-i lege,
fără să le deie grăunţe. S-a ridicat de după gratiile tejghelei o femeie, care se
silea să oprească, cu palma, căscaturi somnoroase. Vitoria a poftit o garafă de vin ş-a
cerut şi al treilea pahar. Crâşmărita a aşezat la rând şi al treilea pahar. Au
vorbit puţine lucruri despre vreme, despre nutreţul vitelor. Deşi somnoroasă, fiind femeie şi crâşmărita pe
deasupra, gazda n-a lipsit să-şi puie întrebările cunoscute.
— Da' dumneavoastră de unde veniţi?
— Venim din Vatra Dornei.
— Şi unde vă duceţi?
— Ne ducem încolo, la vale. Vitoria a stătut puţintel la îndoială. Pe urmă a
mărturisit:
— Mă duc după un datornic.
— Aşa?
— Da. Este o pricină cu nişte oi, care au trecut la iernat astă-toamnă, cătră
Sfinţii Arhangheli.
— Aha! a făcut femeia cu nepăsare.
— Pe-aici pe la dumneata, n-or fi făcut cumva popas?
— Or fi făcut.
— Pricina mea e pentru un cârd de trei sute. Şi stăpâni erau trei, călări
- unul pe-un cal negru.
— De asta nu-mi aduc aminte. Poate-or fi trecut când eram , eu dusă de-acasă,
la o fată care am măritat-o în fundul Şarului.
— Dar bărbatul dumitale nu-i aici? Poate va fi ştiind el.
— Nu; că acuma-i dus el acolo. Pentr-un pahar de vin s-au spus destule vorbe,
încheie cu acrime crâşmărita. Pe când încălecau, Vitoria a făcut o observaţie cu glas destul
de tare, ca s-o audă dinlăuntru gazda.
— Se vede că aici nu-i loc de popas.
— Dar de ce-i? a dat răspuns ascuţit crâşmărita, grăbindu-se să scoată afară numai capul.
— Pe-aicea te uiţi şi treci, a grăit cu buzele subţiate şi apăsate nevasta lui
Lipan. Crâşmărita s-a simţit pe loc otrăvită de asemenea ocară. A ieşit cu totul în
prag, lepădând câteva vorbe rele. Vitoria n-a mai întors obrazul. Părea că n-aude nimic, dar
într-însa se zbătea năduful. Pe acest dintăi duşman îl dorea mort şi îngropat subt ochii
săi. Au mers fără să schimbe o vorbă, până în celălalt capăt de sat, la
ieşire. Munteanca a strâns frâul.
— Iar oprim şi iar vorbim? a întrebat cu îndoială Gheorghiţă.
— Iar. Ce vrei să fac, dacă asta-i slujba pe care o am? Aici era
o bătătură largă, cu multe rămăşiţi ale popasurilor. Crâşmarul, om cărunt, negricios şi subţiratic, nu
părea posac şi avea ochi ager.
— Vă întoarceţi aşa degrabă? întrebă el. V-am văzut trecând ieri. Vitoria îl privi cu
luare-aminte. Se tângui:
— Ce să facem? Mă întorc, om bun. Am nişte daraveri încurcate. Văd că dumneata,
dacă te-oi întreba ceva, ai să-ţi aduci aminte.
— Să vedem, întreabă-mă. Iaca vinul pe care l-aţi cerut, iaca paharele. Dar socot că
să bei întăi dumneata, care întrebi. Şi dacă ţi-oi fi de folos, oi gusta şi
eu.
— Nu mă-mpunge, omule, grăi Vitoria cu blândeţă. Să te ferească Cel de sus de
năcazuri ca acela pe care-1 am eu.
— Dacă nu mi-i spune ce te doare, nu ţi-oi putea fi de nici un
folos. 72Femeia a vorbit de turma de trei sute de oi şi de trei oameni călări.
Omul îşi aducea tare bine aminte; şi obrazul muntencei se însenină puţintel. Cătră Sf.nţii Arhangheli
Mihail şi Gavril, într-adevăr a făcut popas mai la vale, pe toloacă, asemenea turmă cum
o prubuluia nevasta. Când ciobanii s-au mişcat înspre crâşmă, au sosit din urmă şi stăpânii,
în număr de trei. Da-da! unul era pe-un cal negru ţintat şi purta căciulă brumărie.
Acela a dat poruncă pentru rachiu ş-a cinstit pe ciobani. A cerut o litră deosebită
pentru el şi pentru ceilalţi doi tovarăşi. Aflându-se de faţă şi părintele Vasile, 1-a poftit
şi pe sfinţia sa să guste cu dânşii un păhărel. Părintele Vasile nu s-a pus
împotrivă, văzându-i oameni cumsecade, şi crâşmarul i-a pus scaun la masa drumeţilor. Nu mult după
asta, după ce-au mai cinstit o litră, omul cel cu căciula brumărie a avut gust
să-i facă părintele o cetanie ş-o agheasmă şi să-i stropească oile.
— Asta mi-a plăcut. Şi părintele Vasile a trimes să-i aducă basmaua cea roşă cu
patrafirul, cartea şi celelalte scule ale sfinţiei sale. A binecuvântat turma frumos, s-ajungă cu bine
la iernatic şi-n primăvară să sporească. Cel cu căciula brumărie a scos din chimir ş-a
plătit, rămânând părintele Vasile tare mulţămit. După aceea, într-un târziu, s-au sculat ş-au dat poruncă
de plecare.
— Cine a dat porunca?
— Tot acel cu căciula brumărie. Acela avea două părţi din oi, ceilalţi doi numai
a treia parte. I- am auzit grăind şi făcând socotelile iernaticului. Spuneau ceilalţi că au
să trăiască bine oile. Dar am uitat să vă spun că, înainte de a încăleca,
cel cu căciula brumărie şi-a mai adus aminte de o datorie. Mi- a mai cerut
o bucată de pane ş-a hrănit el cu mâna lui un câne pe care-1 avea.
Mi-a plăcut şi asta. Au plătit cinstit ce-aveau de plătit şi s-au dus.
— Tovarăşii zici că erau oameni de treabă şi prietini?
— De treabă şi prietini. Unul era mai puţintel la trup şi negricios ca mine.
Celălalt, mai voinic decât toţi şi râdea des şi tare. Avea buza de sus despicată
ca la iepure. Mai ales acestuia îi plăcea tare băutura. Multe vorbe nu spunea. Râdea
şi bea. Meşter la vorbă era cel cu căciulă.
— Cel cu căciula brumărie?
— Acela.
— Apoi îl ştiu, oftă Vitoria. Din pricina lui bat drumurile.
— Vrasăzică ţi-i soţ?
— Da; mi-i soţ.
— Ş-acuma umbli după dânsul?
— Ce să fac? Dacă nu umblă el după mine, umblu eu după dânsul.
— Caută-1 bine unde va fi făcut un popas mai lung... zâmbi crâşmarul. Vitoria dădu
din cap, c-o părere de zâmbet. îşi înăbuşea o înţepătură duşmănoasă. întoarse fruntea şi-şi căută
în sân năframa, ca s-o dezlege şi să plătească vinul. După ce încălecară, Gheorghiţă salută
pe crâşmar:
— Rămâi sănătos, domnu Macovei, şi noroc bun!
— Mergeţi sănătoşi. Să găsiţi paguba!
— Acuma şi tu! bombăni femeia cătră fiu. De unde ştii că-1 cheamă Macovei?
— Cum să nu ştiu, dacă aşa-i scris pe firmă, deasupra uşii? Dumitru Macovei.
— Văd că toţi sunteţi cu cap şi cu învăţătură. Numai eu îs o proastă.
Flăcăul tăcu. Uneori îi era lehamite să se mai uite la obrazul maică-sa. Munteanca simţea
într-însa mare nelinişte, dar şi o putere mare. Binevoind Dumnezeu, după stăruinţa sfintei Ana, a-i
da cele mai dintăi lămuriri şi cea dintăi bună îndrumare, jurui în sine lumânări şi
daruri mănăstirii Bistriţa. O împingea tot cătră vale vântul de la spate. Ea băgă de
samă truda şi foamea lui Gheorghiţă. Dar se făcea a nu pricepe tocmai bine. Grăbi
cât putu spre Păltiniş, pe urmă spre Dârmoxa, pe urmă spre Broşteni. Numai când vedea
căluţii sfârşiţi, se îndupleca să facă pentru dânşii popas. Acuma începeau să ardă ochii ei
şi să se stângă ai flăcăului. Caii ronţăiau cu mulţămire orzul, vârându-şi adânc boturile în
traistele aninate pe după urechi; se scuturau, pufneau, aşteptau apa, ca să prindă în ei
puterea pământului. Flăcăul începea să doarmă mai puţin şi să se tragă la faţă.
— Aşa îţi sade mai bine, îl încredinţa maică-sa, cu zâmbet răutăcios.
— S-or sfârşi ele ş-acestea... zise Gheorghiţă.
— Dragul mamei cărturar, îi întoarse cuvânt nevasta, se vede că mintea ta e-n cărţi
şi-n slove. Mai bine ar fi să fie la tine în cap. Mănâncă zdravăn şi
te întăreşte, nu atât pentru tine, cât pentru baltag.
— Adevărat este, mamă, că eu ceva nu înţeleg. De ce-am umbla noi căutând şi
n-am lăsa slujba asta celor care-s plătiţi anume! Doar ţara are rânduieli, poliţie şi judecători.
Vitoria îi lepădă răspuns cu dispreţ:
— Ce am eu cu dânşii? Eu am necazul meu. Fă cum spun.
— Fac cum spui, se învoi Gheorghiţă, dar avem să găsim?
— Ce?
— Avem să găsim pe tata? 73— Avem să-1 găsim; de asta nu te îndoi. Cu adevărat, urma se găsea din