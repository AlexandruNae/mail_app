să par mult mai sec decît eram.
Asta i-a dat de gîndit şi a'închis o clipă ochii, după obiceiul ei. Avea pleoapele mai palide, cu o foarte
uşoară şi fermecătoare umbră viorie.
― Mă duc să văd dacă au venit scrisori, spuse ea şi se ridică
repede de la masă.
O aşteptai puţin cam plictisit; căci vedeam că nu învaţă nimic şi mă temeam să nu creadă inginerul că din
vina mea nu învăţa. Se întoarse foarte repede, foarte abătută, cu două flori rupte din glicina verandei. Se aşeză şi
mă întrebă:
― Nu reîncepem lecţia? Je suis jenne fîlle... ― Bine, văd că ştii asta, dar mai departe?... ― J'apprend le
français...
― Asta e de săptămîna trecută.
― Pe fata aceea din maşină o învăţai franţuzeşte? mă

întrebă ea din senin, privindu-mă iară, oarecum înspăimîntată.
Înţelesei că se gîndeşte la Geurtie, pe care o văzuse stînd în
braţele mele, şi roşii.
― Ar fi fost foarte greu. mă apărai eu. Fata aceea era foarte
proastă. Chiar dacă aş fi învăţat-o cinci ani...
― Cîţi ani ai avea pesta cinci ani? mă întrerupse Maitreyi.
― Treizeci pe treizeci şi unul, răspunsei măgulit. ― Nici jumătate cît el, şopti mai mult pentru sine.
Plecă ochii în caiet şi începu să scrie "Robi Thakkur", şi în caractere bengaleze, şi în caractere europene. Aceasta mă
enervă din mai multe motive; întîi, pentru că mă intriga pasiunea ei pentru un bărbat de şaptezeci de ani; al
doilea, pentru că se depărtase discuţia de la Geurtie (prin care, crezul eu un moment, aş fi făcut-o un pic
geloasă); în sfîrşit, pentru că bănuiam că îşi bate joc de mine şi se preface mai naivă decît este. N-aş
fi suportat pentru nimic în lume să-şi bată joc de mine o fată de 16 ani, pentru care nu simţeam
nici un fel de dragoste, ci numai delicii intelectuale. De aceea nu i-am luat în seamă multă vreme o serie
de acte foarte abile şi discrete, prin care ea poate încerca să mă prindă în cursă şi să mă. facă
ridicul. La urma urmelor, gîndeam eu, sunt cel dintîi tînăr pe care Maitreyi îl cunoaşte mai de aproape, locuiesc alături
de ea, sunt alb, şi ar avea atîtea motive să mă placă. Gîndul acesta îmi da curaj. Îmi plăcea să-l
cultiv, pentru că mă ştiam imun, simţeam că voi putea rămîne deasupra jocului, implicat în eventuala ei pa-siune, dar liber
faţă de mine însumi. Jurnalul acelor săptămîni dovedeşte îndeajuns aceasta. Urmăream jocul Maitreyi ei cu multă luciditate. Pentru că, într-adevăr,
de cînd îi pierise timiditatea de la început şi începuse să vorbească deschis cu mine, Maitreyi îmi făcea impresia că
se joacă. Se ridică strîngîndu-şi cărţile şi luă în mînă o floare.
― Le-am ales pe cele mai roşii, spuse ea, privind ciorchinele
glicinii.
Se pregătea să plece.
― Ia-le pe amîndouă, îi atrăsei eu luarea-aminte, înfundîndu-mi tutun în pipă, ca să-i arăt cît de puţin ţineam la
florile ei.
Se întoarse şi o luă şi pe cealaltă, îmi mulţumi pentru lecţie şi plecă. Dar se întoarse repede în uşă,
zvîrli o floare pe masa mea (pe cealaltă o şi pusese în păr) şi fugi. O auzeam cum urcă scările,
patru cîte patru. Nu ştiam ce să cred: declaraţie? Deschisei jurnalul şi însemnai scena cu un comentariu stupid.
A doua zi, la ceaiul de dimineaţă şi înainte de a pleca la
birou, Maitreyi mă întrebă în treacăt ce-am făcut cu floarea. ― Am presat-o, minţii eu, ca s-o fac să bănuiască
cine ştie
ce idilă incipientă în sufletul meu.
― Eu am pierdut-o pe scară, mărturisi întristată.
M-am gîndit toată ziua la această scenă şi-mi imaginam o serie de întîmplări cu desăvîrşire absurde. Cînd m-am întors de
la birou, m-am privit în oglindă şi, pentru întîia oară în viaţa mea, mă voiam mai frumos. Dar am un
rest de humor care nu

mă părăseşte niciodată şi, surprinzîndu-mă în faţa oglinzii, aşa cum mă maimuţăream ca un actor de cinema, începui să rîd
cu poftă şi mă trîntii pe pat, fericit că sunt totuşi un tînăr inteligent şi lucid. Atunci intră şi Maitreyi,
cu cărţile la braţ.
― Facem lecţie astăzi? mă întrebă ea, foarte timidă. Am început cu bengaleza, la care eu progresam mult,
pentru că învăţam serile singur şi vorbeam tot timpul cu Chabù numai în bengali. Ea îmi dete o temă de
tradus şi, în timp ce eu scriam, mă întrebă:
― Unde ai pus floarea? ― Am presat-o.
― Arată-mi-o şi mie.
Eram destul de încurcat, pentru că. de fapt, zvîrlisem
floarea pe fereastră.
― Nu pot, mă prefăcut eu.
― O ţii într-un loc ascuns de tot? mă întrebă ea, extrem de
interesată.
Tăcui, lăsînd-o să creadă asta, şi continuarăm lecţia. După ce a plecat, am ieşit pe verandă, am rupt o floare
care mi se părea mie că seamănă mai mult cu cea primită şi am presat-o, ofilind-o puţin cu cenuşa de
la pipă, ca şi cum ar fi fost culeasă cu o zi mai înainte. Intîlnii pe Maitreyi la masă. Îi
luceau ciudat ochii, îi venea mereu să rîdă.
― Mama spune că ne ţinem de prostii...
O privii îngheţat şi-mi oprii apoi ochii pe d-na Sen, care surîdea foarte mărinimoasă. Gîndul că ni se încurajează şi
glumele sentimentale mă dezgusta. Mi se părea că e un complot general la mijloc, ca să mă îndrăgostesc de Maitreyi.
Aşa îmi explicai atunci de ce suntem lăsaţi mereu singuri, de ce inginerul se retrage tot timpul în odaia lui,
cetind romane poliţiste, de ce nici o femeie din cîte stau sus nu coboară niciodată să ne spioneze. Îmi venea
să fug chiar atunci din casă, căci nimic nu-mi repugnă mai profund decît un complot matrimonial. Plecai ochii în jos
şi mîncai tăcut. Eram numai noi trei: Maitreyi, d-na Sen şi cu mine. Inginerul cina la prieteni. Maitreyi vorbi tot
timpul cît a durat masa. De altfel, observasem de mult că nu tace decît cînd e de faţă tatăl sau
vreun bărbat strein. Cu noi, ceilalţi din casă, era foarte vorbăreaţă.
― Ar trebui să te plimbi puţin, serile, vorbi Maitreyi. Mama
spune că iar ai slăbit...
Răspunsei ceva indiferent şi pe un ton distant, ceea ce observă numaidecît d-na Sen. Începu s-o întrebe pe Maitreyi în
bengali, şi ea răspundea îmbufnată, dînd din picioare pe sub masă. Mă prefăcui că nu bag nimic în seamă, dar
mă durea s-e văd întristată pe d-na Sen, pe care o iubeam ca pe o mamă, deşi arăta atît de
tînără şi de sfioasă. Cînd plecai, Maitreyi veni după mine pe coridor. Aceasta nu se mai întîmplase niciodată, să se
apropie de odaia mea, noaptea.
― Te rog să-mi dai înapoi floarea.
Observai numaidecît că era emoţionată. Făcuse chiar e
foarte serioasă greşeală de gramatică. Nu îndrăzneam S-o

poftesc înlăuntru la mine, dar ea intră direct, fără să aştepte. Îi arătai floarea presată şi o rugai să mi-o
înapoieze, căci eu vreau totuşi s-o păstrez (sau cam aşa ceva; spusei în orice caz o stupiditate, care se voia-
misterioasă şi oarecum sentimentală). O luă tremurînd în mînă, o privi puţin şi apoi începu să rîdă, cu atîta poftă,
încît trebui să se rezeme de uşă.
― Asta nu e floarea mea, spuse ea, foarte fericită. Probabil pălii puţin, căci mă privea biruitoare.
― Cum îţi vine să spui asta? mă prefăcui eu indignat. ― Floarea aceea avea, împletit, un fir din părul
meu... Mă privi încă o dată, pasemite foarte amuzată, şi fugi. O
auzii, pînă tîrziu după miezul nopţii, cîntînd în odaia ei.

VI

Într-o zi, d-l Sen bătu la uşa mea. Ieşii în prag şi îl văzui gata de plecare, iar pe Maitreyi
înveştmîntată în cea mai frumoasă sari pe care o avea, de culoarea cafelei crude, cu şal maron şi papuci de
aur.
― Fiică-mea ţine o conferinţă despre esenţa frumosului, îmi
spuse.
Eu îi privii surprins şi zîmbii cu o mirare şi încîntare prefăcute. Maitreyi se juca indiferentă cu şalul. Avea un
sul manuscris în mînă şi coafura foarte îngrijită. Fără îndoială că se parfumase cu "Keora atar", pentru că pătrundea pînă
la mine esenţa aceea zăpăcitoare.
― Îi urez din inimă tot succesul. Numai să nu se intimideze,
adăogai eu, privind-o.
― Nu e întîia dată cînd vorbeşte, lămuri d-l Sen, orgolios. Păcat că nu pricepi destul de bine bengaleza ca
s-o asculţi şi d-ta...
Am intrat în odaia mea oarecum intimidat, cu o turbure dezamăgire în suflet. Mi-am reluat lectura cu greu, căci figura
Maitreyiei conferenţiind despre frumos mă obseda. Ori e o farsă la mijloc, ori eu sunt un dobitoc, îmi spuneam. Niciodată
n-aş fi crezut că fata aceasta poate gîndi probleme atît de responsabile. Repetam prostit: esenţa frumosului...
Cînd am auzit maşina oprindu-se în faţa casei, peste vreo două ceasuri, am ieşit într-adins pe verandă ca să-i întîmpin.
Maitreyi mi s-a părut puţin cam tristă.
― Cum a fost? întreb eu, adresîndu-mă amîndorora.
― Nu prea au înţeles-o toţi, răspunse inginerul. A fost prea profundă, a vorbit de lucruri prea intime: despre creaţiune
şi emoţie, despre interiorizarea frumosului, şi publicul n-a putut-o urmări întotdeauna.
Am crezut o clipă că Maitreyi se va opri să mai stea cu mine de vorbă, dar a trecut prin
faţa uşii fără să mă privească şi a alergat sus. Am auzit-o închizînd ferestrele in odaia ei. Nu-mi

găseam locul, şi atunci mi-am luat cascheta şi am pornit să mă plimb în parc. Coborînd treptele verandei, mă auzii
chemat din balcon.
― Unde te duci?
Maitreyi sta aplecată pe balustradă, într-o sari albă, de casă, părul lăsat pe umeri şi braţele goale. Îi spusei că
mă duc să mă plimb prin parc şi să-mi cumpăr tutun.
― Poţi trimite pe servitor să cumpere tutun.
― Şi eu ce să fac? întrebai.
― Dacă vrei, vino sus să stăm de vorbă...
Invitaţia aceasta mă turbură mult, pentru că, deşi puteam circula liber prin toată casa, nu fusesem încă niciodată în odaia
Maitreyiei. Ajunsei acolo într-o clipă. Mă aştepta la uşă, cu o faţă obosită, ochii rugători şi buzele straniu de roşii.
(Amănuntul acesta m-a frapat: am aflat mai tîrziu că, de cîte ori ieşea în oraş, îşi vopsea buzele cu pan,
după ceremonialul eleganţei bengaleze.)
― Te rog să-ţi laşi pantofii aici, îmi spuse ea.
Rămăsei în ciorapi, şi aceasta mă făcu să mă cred ridicul, zăpăcindu-mă şi mai mult. Mă pofti să stau lîngă
uşa ce da în balcon, pe o pernă. Odaia părea mai degrabă o celulă. Deşi era tot atît de mare
ca şi a mea, nu avea decît un pat, un scaun şi două perne. În balcon mai era o măsuţă
de scris, care aparţinea probabil tot odăiei. Nici o cadră pe pereţi, nici un dulap, nici o oglindă.
― În pat doarme Chabù, spuse ea, zîmbind.
― Şi d-ta?
― Pe rogojina asta.
Mi-o arăta de sub pat; o rogojină subţire ca pînza, făcută din pai de bambù. Eram emoţionat; parcă m-aş fi
aflat dintr-o dată în faţa unei sfinte. Am adorat-o aproape în acea clipă. Dar ea avu un rîs ascuns şi-mi
spuse aproape de ureche:
― De multe ori dorm în balcon: bate briza şi aud strada, jos.
O stradă pe care nu mai trecea nimeni după ora I seara, mai
mult un colţ de parc decît o stradă.
― Îmi place să aud strada, vorbi ea, privind peste
balustradă. Drumul ăsta de jos cine ştie unde duce?
― În Clive Street, spusei eu. crezînd că fac o glumă. ― Şi din Clive Street?
