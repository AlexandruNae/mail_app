Camil Petrescu

Ultima noapte de dragoste, întâia noapte de razboi


****************



CARTEA ÎNTÂIA


La Piatra Craiului, în munte
Diagonalele unui testament
E tot filozofie...
Asta-i rochia albastra
Între oglinzi paralele
Ultima noapte de dragoste


CARTEA A DOUA

Întâia noapte de razboi
Fata cu obraz verde, la Vulcan
Întâmplari pe apa Oltului
Post înaintat la Cohalm
Ne-a acoperit pamântul lui Dumnezeu
"Wer kann Rumänien retten?"
Comunicat apocrif




LA PIATRA CRAIULUI, ÎN MUNTE

În primavara anului 1916, ca sublocotenent proaspat, întâia
data concentrat, luasem parte, cu un regiment de infanterie
din capitala, la fortificarea vaii Prahovei, între Busteni si
Predeal. Niste santulete ca pentru scurgere de apa, acoperite
ici si colo cu ramuri si frunzis, întarite cu pamânt ca de un lat
de mâna, erau botezate de noi transee si aparau un front de
vreo zece kilometri.
În fata lor, câteva dreptunghiuri de retele si "gropi de lup" erau
menite sa sporeasca fortificatiile noastre. Toate capetele
acestea de transee, risipite ici-colo, supraveghind soseaua (?)
de pe boturi de deal, nu faceau, puse cap la cap, un kilometru.
Zece porci tiganesti, cu boturi puternice, ar fi râmat, într-o
jumatate de zi, toate întariturile de pe valea Prahovei, cu retele
de sârma si cu "gropi de lup" cu tot. (Gropile astea de lup erau
niste gropi cât cele pe care le fac, jucându-se, copiii în nisip, iar
în fund aveau batut câte un mic tarus, ascutit apoi ca o teapa
în sus.) Dupa socotelile Marelui stat-major român din 1916 -
adica din timpul bataliei de la Verdun - dusmanul care venea la
atac avea sa calce, din nebagare de seama, în aceste gropi si
sa se împunga în tepi, fie în talpa, fie în spate. Despre "valea
fortificata" a Prahovei vorbea cu respect toata tara:
Parlamentul, partidele politice si presa. Ca sa nu poata fi
vazute din tren aceste realizari misterioase, vagoanele nu
circulau decât cu perdelele trase, sau, daca nu erau perdele,
cu geamurile mânjite cu vopsea alba, iar de la Sinaia, pe
fiecare culoar, erau santinele cu baioneta la arma. La 10 mai,
în acelasi an, eram mutat în regimentul XX, care, de un an si
mai bine, se gasea pe frontiera, deasupra Dâmbovicioarei în
munti, tot pentru acoperire si fortificatii. Aci, aceeasi gluma:
câteva sute de metri de transee-jucarii erau menite sa ilustreze
principiile tactice ale armatei române de neînvins. Frontul de
acoperire al batalionului nostru se întindea pe vreo zece-
cincisprezece kilometri de frontiera, catre vama Giuvala în
dreapta, iar spre stânga pâna la domul alb, de piatra, al culmii
Piatra Craiului. Noi "fortificasem" însa, cu trei sute de metri de
transee, ca mai sus, dar fara gropi de lup, numai batatura de
iarba verde dintre casuta care ne slujea de popota si casuta
unde locuia comandantul de batalion. Fireste ca daca vreun
nefericit s-ar fi ratacit pe aci "sa vada" întariturile noastre, ar fi
fost arestat si probabil executat ca un spion.
În realitate, vremea se trecea cu instructie într-o poiana mai
marisoara, cu asalturi eroice, care nu erau departe de jocurile
de copii din mahalaua Oborului, când ne împarteam în români
si turci, si navaleam urlând unii într-altii. Stiu bine ca în acest
timp se dadeau asigurari în Parlamentul tarii ca "suntem bine
pregatiti", ca în doi ani de neutralitate "armamentul a fost pus
la punct", iar anumite persoane îsi luau raspunderea afirmarii
ca suntem gata "pâna la ultimul nasture, pâna la ultimul
cartus", iar cu stiinta luptei pâna la cucerirea oricarei pozitii, fie
ea socotita ca inexpugnabila.
Pentru ceilalti, poate ca aceasta vilegiatura militara n-ar fi fost
prea mult dezagreabila. Camarazii erau oameni cumsecade,
care îsi credeau la necaz. Prânzurile si cinele luate laolalta, în
odaita scunda a popotei, treceau potolit, între mâncaruri de
birt mic, taraganate convorbiri despre amaraciunile
concentrarii prea îndelungate, despre intrigile de la comanda
regimentului, despre cele mai bune sfaturi pentru pregatirea
muraturilor si a borsului, menite sa fie trimise prin scrisori
acasa, si, în zile mai de seama, despre partidele politice ale
tarii, când cei care citeau gazeta în fiecare zi aveau prilej sa
straluceasca prin comunicari inedite.
Pentru mine însa aceasta concentrare era o lunga deznadejde.
De multe ori seara, la popota, era destul un singur cuvânt ca
sa trezeasca rascoliri si sa întarâte dureri amortite. E
îngrozitoare uneori aceasta putere a unei singure propozitiuni,
în timpul unei convorbiri normale, ca sa porneasca dintr-o data
macinarea sufleteasca, asa cum din zecile de combinatii cu
sapte litere ale unui lacat secret, una singura deschide spre
interior. În asemenea împrejurari, noptile mi le petreceam în
lungi insomnii, uscate si mistuitoare.
La drept vorbind însa, în asta-seara nu atât discutia, care nu
mai era o simpla aluzie, m-a aruncat în halul acesta de
rascolire, ba era chiar prea directa ca sa mai fie atât de
otravitoare, cât încercarea neizbutita, pe lânga comandantul
batalionului, de a obtine o permisie la Câmpulung.
"Popota" unde suntem acum e într-o odaie mica, sateasca, mai
sus decât toate satele românesti din munte. E abia mai mare
ca o coliba, varuita în alb, cu doua paturi înguste la perete,
acoperite cu velinte vechi, si care acum ne slujesc si drept
scaune de masa. O lampa de "gaz" da o lumina galbuie,
aproape la fel de lesinata ca a vinului, din paharele mari de
apa, de dinainte. Masa e, fireste, de brad, ca la cârciumile de
drum mare si acoperita cu pânza taraneasca. Cum fiecare
ofiter are tacâmul lui de acasa, ales cu dinadins de proasta
calitate, "ca se pierde", avem dinainte o împerechere de
farfurii, cutite si pahare, adunate parca de prin bâlci. Toti cei
paisprezece ofiteri ai batalionului de acoperire suntem
îngramaditi aici si, în asteptarea cafelelor, se continua, fara ca
nimeni sa se sinchiseasca de fumaria în care ne gasim, discutia
începuta o data cu masa si iscata de o gazeta adusa de la
aprovizionare.
Întâmplarea e între cele obisnuite, iar discutia e la fel cu toate
discutiile literare, filozofice, artistice, politice, militare,
religioase ale oamenilor care, în saloane, în restaurante, în
tren, în sala de asteptare a dentistului, "îsi spun parerea lor" cu
convingerea neînduplecata si matematica cu care larvele îsi
tes în jur gogosi.
Un proces dezbatut la Curtea-cu-jurati din Bucuresti a sfârsit
printr-o achitare, patimas comentata. Un barbat din asa-zisa
societate buna si-a ucis nevasta necredincioasa si a fost
absolvit de vina de catre judecatorii lui.
Capitanul Dimiu, comandantul batalionului, un soi de flacau
ardelean, fara sa fie din Ardeal, voinic, cu mustata balaie,
regulata ca insigna de pe sapca cheferista, ceva mai mare
însa, aproba fara codire hotarârea juratilor...
- Domnule, nevasta trebuie sa fie nevasta si casa, casa. Daca-i
arde de altele, sa nu se marite. Ai copii, ai necazuri, muncesti
ca un câine si ea sa-si faca de cap?... Ei, asta nu... Daca eram
jurat, si eu îl achitam.
Capitanul Dimiu e un conformist. Întârziat mult în grad, om cu
rosturi gospodaresti, nu si-ar permite sa poarte la vârsta lui
chipiu frantuzesc, moale, turtit, asa cum poarta capitanii tineri,
ci a ramas la modelul "Regele Carol I", înalt, rigid ca de carton
(ca asa si era), tesit la spate numai.
Mai surprinzator parea ca opinia contrara era sustinuta de
capitanul Corabu, tânar si crunt ofiter, cu scoala germana,
justitiar neînduplecabil, "spaima regimentului". Acum era de
nerecunoscut. Pastra asprimea frazei scurte, dar sentimentele
acestea de aparator al dragostei nu i le banuise nimeni,
niciodata.
- Cu ce drept sa ucizi o femeie care nu te mai iubeste? N-ai
decât sa te desparti. Dragostea-i frumoasa tocmai pentru ca
nu poate cunoaste nici o silnicie. E preferinta sincera. Nu poti
sa-mi impui sa te iubesc cu sila.
Capitanul Floroiu, putintel, delicat si cu fata blonda-sters,
îmbatrânita înainte de vreme, era de aceeasi parere.
- Cum poti sa ai cruzimea sa siluiesti sufletul unei femei?
Dreptul la dragoste e sfânt, domnule... Da, da... si aci lungea
mult, cu capul întors a necaz, în profil, pe cei doi "a". Îti spun
eu... oricând... unei femei trebuie sa-i fie îngaduit sa-si caute
fericirea.
Si toti ceilalti, tineri sau mai batrâiori, lasând ca discutia sa fie
dusa cum se cuvine de catre superiori, erau, dealtfel, de
aceeasi parere.
As fi vrut totusi sa spun si eu doua vorbe. Simplismul convins
al acestei discutii ma facea sa surâd nervos, caci se
suprapunea celor înveninate din mine, ca în revistele ilustrate
prost, unde rosul cade alaturi de conturul negru. Dar fiindca
vorbeam încet, nu eram auzit, si cum începeam fraza, câte o
voce mai puternica mi-o lua cu hotarâre si pasiune înainte.
Ar fi drept sa arat ca nu numai în saloane, în tren, la restaurant
se discuta asa. În literatura, de pilda, si în teatru era acelasi
lucru. Nu numai romanele, dar toate piesele asa-zise
bulevardiere, mult la moda pe atunci, nu proclamau decât
"dreptul la iubire", si în privinta asta erau noi si revolutionare,
fata de piesele care proclamau în vremuri prafuite: Ucide-o!...
Îndeosebi era jucat pe toate scenele din lume un tânar francez,
ale carui eroine "poetice", elocvente, cu parul despletit si
umerii goi, într-un decor de lux si muzica, îsi cautau "fericirea"
trecând peste orice, târâte de patima. Femeile din toate
capitalele plângeau, înduiosate pâna la mistuire de
neîntelegerea barbatilor brutali din piesa, incapabili sa simta
frumusetea sublima a iubirii.
Cum teatrul, mai cu seama prin dialogul lui, care trebuia sa
dea "iluzia vietii" (presarat doar cu vorbe de spirit ici si colo),
se obligase sa dea deci imaginea exacta a publicului si a
convorbirilor lui, publicul, la rândul sau, împrumuta din scena
fraze si formule gata si astfel, în baza unui principiu pe care,
prin analogie, l-am putea numi al mentalitatilor comunicante,
se stabilise o adevarata nivelare între autori si spectatori:
- Nu stiu, domnule - filozofa cu resemnare capitanul Dimiu,
stând mare, dar cuminte ca o fata, la masa - mie mi se pare ca
nevasta nu trebuie sa-si faca de cap... mai e si obrazul omului
în joc. Si dadu ordonantei servetul împaturit cu grija si
chibzuiala. Surâd caldut capitanului, si pentru ca are dreptate,
si pentru ca am nevoie de bunavointa lui. Pândesc cu suflet de
sluga momentul sa-i cer o favoare.
- Domnule capitan - caci capitanul Floroiu era ceva mai nou în
grad decât comandantul de batalion - admiti dumneata, te rog
spune, admiti dumneata sa ucizi o femeie care-ti declara ca nu
te poate iubi? Ei, cum vine asta?
- Nu stiu cum vine, dar eu as achita pe cel care si-a omorât
nevasta din pricina ca ea si-a parasit barbatul si copiii.
Am surâs din nou mieros si aprobator. Stiu cât plictiseau pe
camarazii mei aceste încercari care adulmecau bunavointa
comandantului, dar era peste puterile mele. Ma oferisem în
ajun sa execut cu plutonul o sapatura pe care altii nu o
izbutisera, si aceasta oferta a mea îi dezgustase. Întelegeam
limpede, ca prin sticla asta, dar ce puteam face? În mine era o
foiala de serpi, care ajungea deasupra numai într-un surâs,
înseriat vietii militaresti.
Am crezut acum ca e momentul propice si - în soapta bâlbâita,
jucându-ma cu furculita si cutitul, sa nu tradez emotia de
moarte care ma gâtuia - i-am repetat cererea din ajun.
- Domnule capitan... stiti... va rugasem... am la Câmpulung...
Trebuie sa fiu mâine seara acolo. Stiti, azi am aranjat cu
serviciul...
Îmi pluteau vorbele nesigure, dezarticulate, ca aeroplanele de
hârtie alba, pe care le arunca, prin camera, copiii, jucându-se.
S-a întors spre mine cu un aer de negustoreasa acra si
plictisita:
- Domnule sublocotenent - cu un "domnule" trântit - ti-am spus
ca nu se poate, nu o data, de zece ori. Nu se poate, si nu se
poate... Aici nu sunt nici eu de capul meu.
Am devenit livid si am surâs ca un câine lovit, cerând parca
scuze ca înghit puneri la punct atât de grave.
Dar peste câteva clipe m-a cuprins o ura amara si seaca
împotriva tuturor. Prostia pe care o vedeam mi-a devenit
insuportabila, pripit, ca o încalzire si o iritatie a pielii pe tot
corpul. Nu asteptam decât sa izbucnesc... Pândeam un prilej, o
cotitura de fraza sau un gest, ca sa intervin cu o aruncatura de
grenada. Totdeauna, insuccesul ma face în stare sa comit,
dupa el, o serie interminabila de greseli, ca un jucator la ruleta,
care, încercând sa se refaca, mizeaza mereu în contratimp: de
doua-trei ori pe rând rosu si trece apoi pe negru, tocmai când
acesta nu mai iese, revine, si asa la nesfârsit, cu îndârjire. Sunt
în stare sa fac fata, cu un sânge rece neobisnuit, chiar
întâmplarilor extraordinare, pot transforma însa mici incidente
în adevarate catastrofe, din cauza unui singur moment
contradictoriu.
Eram acum destul de lucid ca sa-mi dau seama ca sunt
aproape în pragul unei nenorociri, caci în asemenea împrejurari
consiliile de razboi sunt, ca si regulamentele, necrutatoare si
dau pedepse absolut disproportionate - douazeci de ani de
munca silnica pentru o palma data superiorului, de pilda - dar
în acelasi timp ma simteam evadat din mine însumi, cazut ca
pe un povârnis prapastios.
- Corabule, asculta-ma ce-ti spun... Asta-i parerea mea cel
putin. Cum? admiti dumneata ca sa... ca asa vine, nu-i asa? - si
aci întoarse capul ca sa gaseasca macar o aprobare initiala,
dar nu mi-a întâlnit decât privirea taioasa - în sfârsit, nu-i asa?
ca sa-si lase casa si copiii, sa-ti spuna "alivoar, stimabile" si tu
sa nu-i rupi picioarele?... Ba sa faci si pe delicatu! "Noroc si sa
fie de-a buna, cucoana."
- Domnule capitan - caci Corabu nu numai ca era cu mult mai
nou, dar îi era acum si subaltern - eu va întreb înca o data:
Admiteti dumneavoastra dragoste cu sila? Daca o femeie zice
"nu-mi mai placi... sa ne despartim"... Poti dumneata sa spui:
"nu... esti condamnata pe toata viata, n-ai drept sa divortezi..."
Da?
- Ei bine, daca e vorba de o despartire în regula, atunci e
altceva, fireste. Eu nu vorbesc de divort... eu zic de femeia
care-si însala barbatul.
Am intervenit nervos si aproape suierat... Atât de viu si ca
mimica, încât toti s-au întors spre mine.
- Nu, nici atunci.
Si am reluat mai scazut, demascându-mi premeditarea, acum
când toti ma priveau uimiti.
- Discutia dumneavoastra e copilaroasa si primara. Nu
cunoasteti nimic din psihologia dragostei. Folositi un material
nediferentiat.
Daca as fi spus asta ca opinie obiectiva, oamenii ar fi acceptat-
o, poate, dar era în tonul meu, în ostentatia neologismelor, o
nuanta de jignire si dispret, încât toti m-au privit mirati,
nedeprinsi cu atitudini atât de putin militaresti, iar capitanul
Corabu, întarâtat, dar stapânindu-se, s-a întors spre mine cu
un fel de mica solemnitate acra de magistrat.
- Cum, domnule, daca o femeie zice: "nu mai vreau",
dumneata zici: "ba da, sa vrei?" Hai?
- Daca e vorba de o simpla împreunare, da... are drept sa zica:
nu mai vreau... Dar iubirea e altceva. Iar daca nu stiti ce e,
puteti, cu notiunile dumneavoastra cumparate si vândute cu
toptanul: "asa am auzit... asa vând" sa dezbateti toata viata,
ca tot nu ajungeti la nimic. Si privindu-i dispretuitor: Discutati
mai bine ceea ce va pricepeti.
Au tresarit toti si apoi au ramas încremeniti de nedumerire, ca
si când din tavan s-ar fi desprins, si ar fi cazut în mijlocul
mesei, peste farfurii si pahare, o cobra încolacita si împaiata.
Izbucnirea mea era nelalocul ei, vulgara, fara temei, între
oamenii acestia care vorbeau obisnuit dupa masa, dar
musteala otravitoare din mine trebuia sa razbeasca. M-am
sculat brusc si am iesit batos ca dintr-o plina sedinta, mereu în
uimirea tuturor.
M-a ajuns în prag, ca un cutit în inima, suieratoare si groaznica,
vocea capitanului Corabu:
- Sublocotenent Gheorghidiu...
Si în aceeasi clipa am auzit un rostogolit de tacâmuri, caderea
unui scaun si am înteles ca, turbat, capitanul Corabu sarise în
mijlocul odaii.
Am încremenit o clipa cu spatele la ei si am gândit: sunt
pierdut... linistit si simplu, cum poate fi un medic care ar
constata ca are cancer. Stiam ca mai lovise un ofiter.
M-am întors dintr-o data cu tot corpul si am facut un pas înspre
mijlocul odaii. Capitanul Corabu, care, înfipt în picioare si mult
mai voinic decât mine, ma astepta, a înlemnit cu mâna ridicata
când a vazut pumnul meu crispat, gata sa loveasca. Ma
simteam alb, cu tot sufletul în asteptare si linistit ca un
cadavru. Era, dealtfel, un fior în întreaga încapere, care a facut
sa nu mai respire nimeni. Capitanul mi-a întâlnit privirea si a
ramas ca o linie. Cred ca mi-a vazut în ochi privelisti de
moarte, ca peisajele lunare. Au înteles toti ca sunt hotarât sa
raspund si apoi sa ma omor. Niciodata n-am fost lovit ca barbat
si cred ca n-as putea îndura asta. Dealtfel, mai ajunsesem de
doua ori poate, în viata mea, pâna în acest prag. Ba, copil
chiar, era sa fiu sfâsiat de un buldog, care se napustise asupra
mea, dar i-am întâlnit într-o fulgerare privirea, si a încremenit
pe loc, ca si mine, alb atunci, ca si azi, probabil. Niciodata simt
ca n-as putea face asta cu vointa, ca un exercitiu. Cred mai
curând ca aceasta privire e ca o punte suprema de la suflet la
suflet, de la element la element.
Am iesit palid mereu, în tacerea obosita si întinsa.
În salita mica, aproape sa ma lovesc de ordonantele care
scoteau tacâmurile...
- Domnule sublocotenent, la noapte compania noastra da trei
posturi!
Era plutonierul Raicu, care astepta sa terminam masa.
- Lasa-ma în pace, si am iesit în luminisul de iarba si luna. E în
mine acum o deznadejde mistuitoare, care numai la gândul ca
trebuie sa ma duc acasa îmi îngroasa vinele gâtului. Simt
nevoia sa alerg, sa umblu pe poteci. Nu stiu ce sa fac si ma
ispiteste, ca o soapta seaca, gândul sa plec totusi la
Câmpulung, acolo unde se aleg firele norocului meu. Un
îndemn de prudenta îmi spune însa ca as zadarnici poate totul,
printr-o greseala de impulsiv.
Orisan ma ajunge din urma, îngrijorat, si ma întreaba de
aproape:
- Gheorghidiule, asculta, ce e cu tine?
Îmi ia bratul, dar caut sa ocolesc raspunsul.
- Nimic.
- Asculta, ma, ce a fost iesirea de adineauri?
Nu mint deloc, fireste, când, abia retinându-ma, continuu si
acum o fierbere, nejustificata de temperatura locului si a
momentului si deci retorica pentru spectator sau pentru cel ce
nu se recunoaste în întâmplare.
- M-a scos din sarite atâta saracie de spirit într-o discutie. Cu
notiuni primare, grosolane, cu întelesuri nediferentiate. Ce stiu
ei despre dragoste, de vorbesc interminabil? Platitudini,
poncife din carti si formule curente... Dogme banale, care
circula si care tin loc de cugetare.
- Dar... si ramâne în gol, caci simte, acum abia, ca lamuririle
sunt din alta "clasa" decât i se paruse izbucnirea insolenta de
adineauri.
Si totusi el nu banuieste nici acum, nu poate da la o parte
perdeaua care-mi acopera sufletul, ca sa stie ce rani sunt
acolo, cât de mult aceasta izbucnire a mea e un istovitor si
amar "pro domo". Nu-l las sa ma întrerupa macar.
- Ce-i o iubire, ca s-o faci regula casnica? A se sterge pe
picioare la usa... a nu-si însela barbatul... asa cum vrea Dimiu.
Cine ar putea respecta asemenea regulament de serviciu
interior al conjugalitatii? Dar infinit mai superficiala înca e
formula lui Corabu. Cum? se pot desparti asa de usor doi
amanti? Un bandaj aplicat prea multe zile pe o rana si se
lipeste de ea de nu-l poti desface decât cu suferinte de
neîndurat... dar doua suflete care s-au împletit... au crescut
apoi laolalta? Daca admiti ca o casnicie e o asociatie pentru
bunul trai în viata, e rusinos, fireste, sa protestezi atunci când
e dizolvata. Dar cum sa primesti formula de metafizica vulgara
ca iubirea sufleteasca e o conjugare de entitati abstracte, care
când se desfac se regasesc în aceeasi forma si cantitate ca
înainte de contopire: doi litri de apa si sare, pusi la distilat, dau
un litru si jumatate de apa si o jumatate de litru de sare;
amesteci iar si iar ai doi litri de apa si sare? A crede ca iubirea
sufletelor e o astfel de combinare simplista înseamna, fireste, a
discuta ca toata lumea, prosteste... O femeie îsi da sufletul si
pe urma si-l reia intact. Si de ce nu? Are drept sa ia înapoi
exact cât a dat.
Fara sa vreau, înfierbântat înca de propria mea izbucnire, de
tot ce mocnisem în suflet, strâng furios bratul lui Orisan, care
la început a încercat nedumerit sa ma întrerupa si care acum,
întelegând, ca la lumina unei torte, ca e vorba de sentimente
refulate, sugrumate îndelunga vreme, tace, ascultându-ma, pe
poteca luminata de luna, sub cerul înalt, aci, între culmi de
munti.
- O iubire mare e mai curând un proces de autosugestie...
Trebuie timp si trebuie complicitate pentru formarea ei. De cele
mai multe ori te obisnuiesti greu, la început, sa-ti placa femeia
fara care mai târziu nu mai poti trai. Iubesti întâi din mila, din
îndatorire, din duiosie, iubesti pentru ca stii ca asta o face
fericita, îti repeti ca nu e loial s-o jignesti, sa înseli atâta
încredere. Pe urma te obisnuiesti cu surâsul si vocea ei, asa
cum te obisnuiesti cu un peisaj. Si treptat îti trebuieste
prezenta ei zilnica. Înabusi în tine mugurii oricaror altor
prietenii si iubiri. Toate planurile de viitor ti le faci în functie de
nevoile si preferintele ei. Vrei succese ca sa ai surâsul ei.
Psihologia arata ca au o tendinta de stabilizare starile sufletesti
repetate si ca, mentinute cu vointa, duc la o adevarata
nevroza. Orice iubire e ca un monoideism, voluntar la început,
patologic pe urma.
Îti construiesti casa pentru o femeie, cumperi mobila pe care a
ales-o ea, îti fixezi deprinderile cum le-a dorit ea. Toate
planurile tale de viitor pâna la moarte sunt facute pentru doi
insi. A plecat de acasa, si esti necontenit îngrijorat sa nu i se
întâmple ceva... Te strapunge ca un stilet orice aluzie despre
ea si esti nebun de fericire când, dupa greutati materiale si
umilinte uneori, ai izbutit sa-i faci o surpriza care s-o uimeasca
de placere. Ei bine, într-o zi vine femeia aceasta si-ti spune ca
toate astea trebuie sa înceteze pâna mâine la ora 11,35, când
pleaca la gara. Shylock n-a avut curajul sa taie din spatele unui
om viu exact livra de carne la care avea dreptul, caci stia ca
asta nu se poate. Totusi, femeia crede ca din aceasta simbioza
sentimentala, care e iubirea, poate sa-si ia înapoi numai partea
pe care a adus-o ea fara sa faca rau restului. Nici un doctor nu
are curajul sa desparta corpurile celor nascuti uniti, caci le-ar
ucide pe amândoua. Când e cu adevarat vorba de o iubire
mare, daca unul dintre amanti încearca imposibilul, rezultatul e
acelasi. Celalalt, barbat sau femeie, se sinucide, dar întâi poate
ucide. De altminteri asa e si frumos. Trebuie sa se stie ca si
iubirea are riscurile ei. Ca acei care se iubesc au drept de viata
si de moarte, unul asupra celuilalt.
Orisan nu vede ca-mi sunt ochii plini de lacrimi în întuneric, dar
fara îndoiala simte asta din deznadejdea înmuiata a vocii mele.
Tace, alaturi de mine, îndelung, din delicatete... Abia târziu ma
întreaba cu sfiiciune:
- Suferi, Gheorghidiule?
Nu raspund nimic, caci as izbucni în hohote nervoase. Muschii
fetei îmi sunt contractati.
Ma duce apoi pâna acasa. În prag, nu ma mai pot stapâni.
- Daca mâine seara nu-mi da drumul pentru doua zile,
dezertez.
Pleaca fara sa spuie o vorba, dar ghicesc în strângerea de
mâna o nedumerire, o prietenie descurajata parca.

DIAGONALELE UNUI TESTAMENT

Eram însurat de doi ani si jumatate cu o colega de la
Universitate si banuiam ca ma însala.
Din cauza asta, nici nu puteam sa-mi dau examenele la vreme.
Îmi petreceam timpul spionându-i prieteniile, urmarind-o,
facând probleme insolubile din interpretarea unui gest, din
nuanta unei rochii si din informarea laturalnica despre cine stie
ce vizita la vreuna dintre matusile ei. Era o suferinta de
neînchipuit, care se hranea din propria ei substanta. Ne luasem
din dragoste, saraci amândoi, dupa rendez-vous-uri din ce în ce
mai dese pe salile Universitatii si dupa lungi plimbari pe jos,
prin toate cartierele pavate cu asfalt ale capitalei, care erau si
cele mai singuratice, pe atunci. Dupa nunta noastra, care a
fost într-un anumit fel tainuita, mi-a murit un unchi considerabil
bogat, a carui avere împartita în cinci parti de nepot a putut sa
însemne pentru fiecare o adevarata rasturnare sociala.
Când zic "tainuita" e un fel de a vorbi, caci eram major si din
familia noastra nimeni nu m-ar fi putut opri. Mama traia destul
de greu, din pensia ramasa de pe urma tatalui meu, dimpreuna
cu surorile mele, dar cred ca nu m-ar fi împiedicat niciodata sa
ma însor dupa voia inimii, desi, în general, cei care s-au
casatorit din dragoste împiedica pe copiii lor sa faca acelasi
lucru. Rude apropiate nu aveam decât doi unchi, fratii tatei. Cel
mai mare, imens de bogat si aprig de avar, se dezinteresa cu
totul de noi, ca sa nu fie nevoit, cine stie, sa se înduioseze si sa
ne ajute. Celalalt, deputatul, cunoscut ca om de spirit si
excelent orator, facuse, pare-se, cândva, câteva glume pe
socoteala mamei (o poreclise, de pilda, "vaduva douairiera", si
porecla o suparase nu numai prin aluzia la mostenirea
încurcata lasata de tata, cât pentru ca era de o asonanta
ridicula) si de atunci - de ani de zile - nu mai aveam nici un soi
de relatii. De aceea, tainuita însemna ca amânasem, desi
casatoriti civil, sa întemeiem o gospodarie, pâna ce si eu si ea
ne vom fi luat licenta, caci cei o suta cincizeci de lei, pe care-i
primeam ca functionar la Senat, unde ma numise un fost
prieten al tatei, nu ne-ar fi ajuns sa traim. Pâna atunci nu
aveam decât situatia marturisita de logodnici. Situatie prea
delicata într-adevar, dar la care ajunsesem datorita felului
pasionat al nevestei mele. Ea locuia înca la matusa ei, unde
mai locuia, de asemeni, în pensiune, o colega de Universitate,
prin care o cunoscusem si care-mi placuse mult mai mult, caci
era oachesa, iar mie nu-mi placeau deloc blondele. Si totusi
ajunsesem aci, solutie care, dealtfel, pe prietena o lasa destul
de indiferenta. Era atâta tinerete, atâta frângere, atâta
nesocotinta în trupul balai si atâta generozitate în ochii
înlacramati albastri, ca a trecut biruitoare. Lungile convorbiri,
acasa, în salonasul cu divane acoperite cu scoarte si mormane
de perne, devenisera si pentru mine - e drept, mult mai târziu -
o nevoie sufleteasca. Dealtminteri, era aceasta fata un
continuu prilej de uimire. Mai întâi prin neistovita bunatate pe
care o risipea în jurul ei. Facea toate lucrarile matusii ei, care
era institutoare, prapadea putinii bani în cadouri pentru
prietene, iar pe colega ei bolnava a îngrijit-o luni de zile ca o
sora de caritate, cu o abnegatie fara margini, de adolescenta.
Pe când eu cautam sa ascund oarecum dragostea noastra, ea
tinea s-o afiseze cu ostentatie, cu mândrie; încât, desi nu-mi
placea, începusem totusi sa fiu magulit de admiratia pe care o
avea mai toata lumea pentru mine, fiindca eram atât de
patimas iubit de una dintre cele mai frumoase studente, si cred
ca acest orgoliu a constituit baza viitoarei mele iubiri. Sa
tulburi atât de mistuitor o femeie dorita de toti, sa fii atât de
necesar unei existente, erau sentimente care ma adevereau în
jocul intim al personalitatii mele. De unde pâna aci, toate
femeile bune, care treceau în trasuri si echipaje luxoase, ma
tulburau prin voluptatea cu care îmbiau pe oricine, în treacat -
si pe care mi-ar fi împartasit-o, cine stie, în anumite conditii si
mie - femeia aceasta începuse sa-mi fie scumpa tocmai prin
bucuria pe care eu i-o dadeam, facându-ma sa cunosc astfel
placerea neasemanata de a fi dorit si de a fi eu însumi cauza
de voluptate.
Ametind totul, aceasta iubire înflorea fara seaman, cum
înfloresc salbatic, în luna mai, nimfele lujerilor de crin.
Cu ochii mari, albastri, vii ca niste întrebari de clestar, cu
neastâmparul trupului tânar, cu gura necontenit umeda si
frageda, cu o inteligenta care irumpea, izvorâta tot atât de
mult din inima cât de sub frunte, era, dealtfel, un spectacol
minunat. Izbutea sa fie adorata de camarazi, baieti si fete
deopotriva, caci înfrumuseta toata viata studenteasca. Stiau
toti orele ei de cursuri si i se pretuia prezenta, ca unei
adevarate vedete, fragile si mici, pe vastele culoare. Facea
totul cu pasiune. Uneori ispravile ei tineau de miracol. Când am
început sa studiez filozofia din timpurile mai noi si mai ales
problema spatiului si timpului, am simtit nevoia sa audiez un
an de zile un curs de matematici superioare, facut de un
profesor savant, de reputatie europeana. Si ea, care nu urma
decât franceza si româna, care avea oroare de matematici -
fusese de doua ori corigenta din cauza lor - numai ca sa fim
împreuna, ma însotea si asculta acum, o ora pe saptamâna,
serioasa si cuminte ca un catelus, principiile generale ale
calculului diferential. Partea nazdravana era ca, desi în linii
generale nu întelegea nimic desigur, dupa curs punea
surprinzatoare întrebari despre unele detalii (si cum întreba de
pasionat...). Nu mai vorbesc ca nu lipsea nici de la cursul de
enciclopedia filozofiei, unde afla noutati despre viata celulara.
Dealtfel, în scurta vreme, a trebuit sa ne mutam împreuna,
pentru ca nu mai puteam sta nici câteva ceasuri despartiti unul
de altul. Era o gospodarie boema, cu prieteni si prietene, tineri,
cu sarbatori mici improvizate, pline de veselie si de
neprevazut. Mândria de a oferi o "masa" lua proportii de
eveniment, care cerea preocupari de o saptamâna, excursia la
Mosi si strengaria de a ne da în calusei, de a mânca floricele si
a bea un tap de bere, era... orgie. Bucuria nevesti-mi, când -
stiind aniversarile prietenilor nostri - le pregatea mici daruri,
surprize, era tot atât de mare ca a lor. A fost poate vremea cea
mai frumoasa din casnicia noastra.
De Sfântu Dumitru, unchiul cel atât de bogat si de avar a oferit
o masa mare rudelor. Au fost celalalt frate al lui, cu nevasta si
baiatul, mama, sora mea cea mare cu barbatul ei, cea mai
mica, nemaritata înca, si eu cu nevasta-mea. Cine ar fi putut
sa lipseasca de la acest prânz anual, când sperantele
mostenirii erau atât de întemeiate?
Unchiul Tache locuia pe strada Dionisie, într-o casa veche,
mare cât o cazarma, fara sa primeasca pe nimeni, mai avar si
mai ursuz înca, de când era atât de bolnav. Propriu-zis nu
locuia decât într-o camera, care-i slujea si de birou si de
dormitor si de sufragerie, ca astfel sa nu mai cheltuiasca cu
lumina si încalzitul, caci era foarte friguros. Era îngrijit de
batrânul Gligore, a carui nevasta, Tudora, era si jupâneasa, si
bucatareasa.
Masa era pusa acum în sufrageria cea mare si bogata ca în
zilele tineretii. Era un lux prafuit si întunecat parca, fiindca
mobila era lacuita castaniu si se stacojise, iar scaunele, reci si
înalte. Unchiul Tache, cu un sal pe umeri, sta în fruntea mesei,
dar mai mult se uita la noi, caci nu mânca decât cartofi fara
sare si macaroane la tava. Deputatul era, fireste, în verva si
într-adevar era amuzant. Cred ca mama nu putea sa-l sufere si
avea o parere proasta despre el, cu totul pe nedrept. E si
adevarat ca era foarte temut ca "gura rea", iar colegii lui
spuneau despre el:
- Asculta-ma pe mine, e mai bine sa fii prieten cu Nae
Gheorghidiu, decât dusman.
Era unul dintre putinii membri ai partidului liberal simpatizat nu
numai de opozitie, dar chiar de gazetele de seara democrate
pâna la socialism, caci "nu era sectar". N-avea opinii exclusive,
ci era cu lenevie sceptic, amabil si împaciuitor în principii. Fara
sa fie popular, era una dintre figurile bucurestene, socotit
printre "intelectualii de rasa".
- Ei, Nae, ce se aude, intrati sau nu intrati în razboi?
N-am înteles bine daca prin acest "intrati", în loc de "intram",
unchiul Tache întelegea sa lase doar partidului liberal problema
intrarii în actiune, sau folosea persoana a doua numai pentru
ca el se si considera mort.
- Nene Tache - caci deputatul era mai tânar cu cincisprezece
ani - de ce sa intram, când putem avea Ardealul fara razboi?
Întelegi dumneata ce formidabila situatie va avea România
când, la încheierea pacii, vom prezenta nota noastra, având la
spate o armata intacta de opt sute de mii de oameni? Cine sa
îndrazneasca sa te refuze? Puterile, care pâna la sfârsit se vor
fi macinat unele pe altele, ajunse la istovire? Ionel Bratianu o fi
stiind el ceva... ca nu degeaba e sef de partid. Dealtfel, eu am
încredere în steaua României... în politica nimic nu se poate
realiza decât prin încredere.
- Si atunci?
- Si atunci... stam cu arma la picior si asteptam.
Respectul pe care toti îl aveau pentru unchiul Tache era
impresionant. Toata lumea cauta sa-l multumeasca, sa-i
ghiceasca, de se poate, intentiile. Era acum - asa uscat,
negricios, cu mustata mare - cu adevarat seful familiei. N-as
putea spune însa ca noua, celorlalti, deputatul nu ne-a plasat
câteva ironii, care nu au suparat deloc pe batrân. Am impresia
ca nici unul, nici celalalt nu l-au iubit pe tata. Gaseau amândoi
- ei, care facusera avere - ca fusese nepractic si neserios.
Profesor universitar, fost secretar general, publicist apreciat,
murise dupa o viata foarte agitata, înca tânar, lasând bruma de
avere încarcata de datorii. Nu-i putusera ierta ca s-a însurat cu
o femeie saraca si cred - dupa bunavointa distinsa cu care au
acceptat pe nevasta-mea - ca nici mie nu-mi iertau asta.
Dealtfel, catre sfârsitul mesei a si venit vorba despre tata...
Deputatul, cu o amabilitate de unchi galant, a întrebat-o pe
nevasta-mea daca si ea urmeaza filozofia. Nu stiu de ce,
intimidata sau întelegând ca ma întovaraseste pe mine la curs,
i-a raspuns afirmativ.
- Asadar - si parca surâdea - studiati amândoi filozofia? Raspica
domol silabele cuvântului filozofie.
- ! ? Da...
- Ciudat... De obicei amorul e cel care duce la filozofie... - si
înca si mai ironic - si ce filozofie! La dumneavoastra vad ca
drumul a fost dimpotriva... filozofia v-a condus la amor. Rostea
"amor" cu gura rotunda, de parca ar fi fost numele cremei de
curatat nasturi.
Toti au început sa zâmbeasca, numai pentru ca au vazut ca
unchiul Tache se amuza.
- Ceea ce va doresc sincer e sa nu reveniti vreodata la filozofie.
Ar fi dureros. Mai ramâne sa faci politica, tot în felul în care a
facut-o bietul Corneliu, care, daca nu ma-nsel, era si el tot
filozof. Si întorcându-se, cu obrajii aproape cazuti, ras de tot,
catre figura uscata si negricioasa: Nene Tache, orice ai spune,
e fermecatoare naivitatea sa crezi ca tu poti îndrepta o tara.
Fierbeam de nemultumire, caci mi-era penibil sa aud vorbindu-
se cu atâta usurinta despre tata, dar parca eram si eu înrâurit
de sfiala îngrijorata a celorlalti în fata unchiului de care
depindea viitorul nostru.
- Îsi cheltuia leafa de profesor universitar ca sa scoata gazete,
mârâia cu acreala bogatasul, caruia cheltuiala îi facea rau,
chiar la altii si chiar dupa ani de zile.
- A, în privinta asta, nene Tache, nu ma împac deloc cu
dumneata. Corneliu era un entuziast, si Nae îsi mângâia grav si
ironic reverul hainei. Iscalea cu acelasi entuziasm un articol de
gazeta ca si o polita. Mie îmi plac si mi-au placut totdeauna
entuziastii... de la distanta. Vreau sa-ti spun, de pilda, ca n-as
vrea sa fiu deloc copilul unui entuziast, si de câte ori pronunta
cuvântul entuziast, îl dansa cu surâsuri, spre bucuria batrânului
inginer si antreprenor, care lucrase toata viata numai cu cifre.
O priveam pe nevasta-mea, cerându-i parca iertare si ea îmi
surâdea împaciuitoare si inteligenta.
- Drept sa-ti spun, n-am pomenit un om care sa fi avut mai
putin notiunea banului ca el. De ce crezi ca nu mi-a vorbit o
jumatate de an? Scosese o gazeta, nu stiu cum îi spunea, si mi-
a trimis-o si mie. De cetit n-o ceteam, ca nu ma interesau
bazaconiile pe care le scria el acolo...
- A, nu... nene Tache, nu se poate spune ca bazaconiile
sustinute de Corneliu nu erau amuzante, si, turnându-si anume
cu încetineala în pahar, deputatul surâdea perfid. Cel putin pe
mine ma amuzau enorm discutiile de principii.
- ...dar împacheta în ea Gligore ghetele, când mi le ducea la
cârpit. Într-o zi ma pomenesc cu o carte postala a
administratiei, ca sa platesc abonamentul. Am crezut ca e o
gluma. Peste vreo luna, alta carte postala. Ei, m-am necajit si
am dat porunca sa dea gazeta înapoi, la posta. Când, ma
întâlnesc cu Corneliu. Ca de ce n-am platit abonamentul? Cum
asta? "Abonamentul pentru gazeta"... De ce sa platesc? Ti-am
cerut-o eu? Mi-ai trimis-o pentru ca ai vrut... nu mai vrei... nu
mi-o mai trimite... Si din cauza asta nu mi-a mai vorbit o
jumatate de an. A... altfel, ca si Stefan cel Mare, "de felul lui
era iute la mânie", dupa cum ne spune Ureche.
Afara de ai mei (care au zâmbit numai), ceilalti au râs
zgomotos, amuzati de acest "joc" spiritual, care mi s-a parut
stupid.
Masa era surprinzator de bogata, totusi toti mâncau putin, de
teama sa nu faca proasta impresie unchiului.
- Ei, Stefane, daca tata-tau ar fi fost ceva mai strângator, daca
n-ar fi risipit atât... v-ar fi lasat si voua sa traiti altfel decât
traiti (va sa zica, desi avea aerul ca ignoreaza, stia ca traim în
dificultate, când parea ca pluteste pe deasupra). Dealtfel, îi
semeni leit. Acum vad ca te-ai însurat si tu tot din dragoste.
- Unchiule draga - i-am spus, fara sa îmi pot tescui în mine
nemultumirea - drept sa-ti marturisesc, am cam început sa ma
împac cu ideea ca tata n-a agonisit avere, ca sa ne lase
mostenire. Caci mostenirile acestea nu sunt totdeauna fara
primejdie. De cele mai multe ori, parintele care lasa avere
copiilor le transmite si calitatile prin care a facut averea: un
obraz mai gros, un stomac în stare sa digereze si oua clocite,
ceva din slutenia nevestei luate pentru averea ei, neaparat o
sira a spinarii flexibila ca nuiaua (daca nu cumva rahitismul
nevestei milionare n-a înzestrat-o cu cocoasa rigida ca o
buturuga). Orice mostenire e, s-ar putea zice, un bloc.
Mai ales cu paranteza stiam eu, si stiau toti, la ce fac aluzie.
A fost o consternare. Uscat si negru, unchiul Tache a devenit
parca si mai uscat. S-a închis în el fara sa spuna o vorba.
Singurul care era vesel, desi eu pe el îl tintisem, caci el era
însurat cu o slutenie si avea un copil urât, era unchiul Nae. Ma
si vedea dezmostenit, cel putin pe mine, daca nu si pe toti ai
mei. Chiar mama si surorile - desi fusese vorba despre tata - nu
se simteau parca asa de bine. În fata mea am întâlnit însa ochii
umezi de emotie si admiratie ai nevestei mele si un surâs
trimis ca o promisiune de sarut. Singuri noi riscam, cu voie
buna, o mostenire, si ea se dovedea astfel atât de frumos
dezinteresata, ca sa aparam memoria unui om.
Deputatul a început sa faca exces de zel în dragoste, ca sa-i
arate fratelui mai batrân ca se desolidarizeaza de o atitudine
atât de obraznica si ca e si el de parere ca nu e nimic de facut
din si pentru baiatul lui Corneliu. Dar toate dragalaseniile au
ramas de prisos. Batrânul avar ramânea încruntat. Dealtfel, s-a
si sculat numaidecât la sfârsitul mesei si ne-a dat mâna sa i-o
sarutam, deopotriva de rece cu toti nepotii. Celor batrâni abia
le-a întins degetele uscate. Deputatul era livid. Abia am ajuns
în strada, ca nu aveam trasuri, si, izbucnind, s-a apropiat de
mine parca gata sa ma ia de piept.
- Bine, domnule, cum poti sa faci una ca asta? Nemaipomenit...
Auzi dumneata, noi nu stim cum sa-l mai tinem pe maniacul
ala pe vârful degetelor si poftim... dumneata îi întorci rânza pe
dos.
L-am privit scurt si fara echivoc.
- Te rog sa iei nota ca n-am de dat nici o explicatie.
- Dar nu-i vorba numai de dumneata aici, domnule, nu-ti dai
seama? Dumneata stii ca pe capul nebunului stau toata ziua fel
de fel de escroci... Ba ca sa lase averea scolii, ba spitalelor, ba
dracu mai stiu eu cui?... Nimic din omul reputat, spiritual, nu
mai era în izbucnirea asta de nenorocit... Daca ne
dezmosteneste pe toti? Si se plângea întinzând bratele ca o
invocare: Ce gafa, domnule, ce gafa!
Am luat bratul nevesti-mi si m-am întors spre el.
- Te rog sa iei nota ca mie îmi place sa vorbesc oricând despre
frânghii. Cu atât mai rau pentru cei care au spânzurat în casa.
În orice caz, o sa mai stam de vorba numai dupa ce vei cauta
în dictionar si vei pricepe ce înteles are cuvântul gafa. Caci era
evident dobitoc si nu cunostea întelesul cuvântului gafa, care
presupune neaparat lipsa de intentie în a nemultumi sau jigni
pe cineva.
Era aproape de miezul noptii si cerul luminos, ca într-o înalta
noapte de toamna senina. La coltul strazii Batiste, fara sa se
sinchiseasca de cineva, nevasta-mea mi-a dat, cu buze moi,
sarutul fagaduit la masa. L-a prelungit ca sa treaca în el buna
parte din sufletul ei înduiosat de admiratie.
Peste douazeci de zile unchiul Tache era dus la cimitir, cu
pompa mare si austera, de catre rudele îngrijorate toate.
Deputatul era însa mai curând vesel. Ma batea cordial pe
umeri.
- Nu stiu, amice, daca sa-ti prezint sau nu multumiri în numele
rubedeniilor. Sa vedem mai întâi testamentul. În orice caz esti
epatant. Si prezentându-ma unui mic grup de domni batrâni, în
negru, care însoteau la groapa pe prietenul cu care, desigur,
nu se vazusera de mult: Domnilor, la vârsta dumneavoastra nu
va sfatuiesc sa-l invitati la masa. Nu da gres, garantat.
Unii au zâmbit: Nae asta e incorijibil. Mie îmi era sila sa-i spun
macar o vorba.
- Daca testamentul e bun, trebuie sa-ti brevetezi neaparat
sistemul. Dar, înca o data, mi-e teama ca nu cumva
testamentul sa ne faca vreo surpriza.
Testamentul continea într-adevar o surpriza. Printr-un codicil,
datat cu ziua de 27 octombrie, mie mi se lasa o quotitate dubla
decât oricaruia dintre ceilalti mostenitori. Deputatul spiritual
nu mai pricepea nimic, mai ales ca era înca o alta masura care
i se parea lui ca îl nedreptateste profund. Averea se împartea,
dupa o serie de legate deosebite, în trei parti. Doua ne
reveneau noua si una lui. Între legatele deosebite, era si cel
cuvenit mie: o vila în împrejurimile Parisului, pe care unchiul o
locuise, pe când statea acolo, si pe care, în urma, o
cumparase.
Bineînteles ca în casa noastra a fost o jale retroactiva. Abia
dupa ce s-a stiut continutul testamentului, mama si surorile au
început sa-l plânga, asa cum se cuvenea, pe unchiul Tache:
Nimeni nu l-a cunoscut. A strâns pentru noi etc.
Totusi, n-am putut sa-mi iau întreaga parte de mostenire
cuvenita. Unchiu-meu a descoperit, dupa câteva zile de
meditatie, ca testamentul a fost gresit interpretat.
Am avut o discutie întarâtata, vie, dar a fost neînduplecat.
- Asculta, unchiule, de ce crezi dumneata ca testamentul a fost
gresit interpretat?
- Citeste si dumneata si vezi.
- Ba, tocmai ca vad... si mi se pare clar. Doua sunt aliniatele
care ne privesc... nu? Sa le citim...
- Sa le citim, si-si trecea mâinile amândoua prin par, cu privirea
într-alta parte, greoi, cu obrajii mari, cazuti.
- "Dupa ce se vor extrage legatele deosebite, restul se va
împarti în trei parti. Doua se cuvin familiei fratelui meu
Corneliu Gheorghidiu, iar una familiei fratelui meu Nicolae
Gheorghidiu. La rândul lor aceste parti se vor împarti în mod
legal, cea dintâi cumnatei si copiilor ei, iar cealalta lui Nicolae
jumatate si copilului lui jumatate". Pâna aici e clar, nu?
- Clar, de ce sa nu fie clar, dar ia cauta mai departe codicilul, si
acum îsi zgâria, nervos si preocupat, podul palmei, cu coada
tocului.
- "Las anume nepotului meu preferat, Stefan, casa mea, cu
parcul si cu biblioteca si tot ce cuprinde, din Bd. Daumesnil
119 bis, Paris, s-o stapâneasca si s-o foloseasca în amintirea
mea."
- Ei?
- Cum ei, unchiule, cum ei? Las "anume..." vezi, "anume"?
nepotului meu favorit, deci "favorit".
- Da... Si cu ochii mari verzi, rataciti, nu privea pe nimeni. Dar
toti îl urmareau nedumeriti.
- Va sa zica îmi constituie legat deosebit.
- A, nu... Nu, nicidecum un legat deosebit... E o dorinta a
dumitale sa fie legat deosebit, dar nu e... N-am ce sa-ti fac.
Cu capul mare, puhav, ras de mustati, cu ochii împungiti si
tulburi, unchiu-meu batea aprig si ritmic cu degetele-n masa.
Respira greoi, îngânându-se: Nu... nu... vad de unde ai scos-o
dumneata.
Nu eram suparat, caci eram convins ca nu pricepe si de aceea
staruie:
- Domnule, scrie aici: "las anume..."?
- Scrie... Si încruntat, cu gura mare si buzele groase, mototolite
de mânie, batea mereu cu degetele-n birou, ca într-o toba.
- Scrie aci "nepotului meu favorit, Stefan"?
- Scrie si asta...
- Scrie mai sus ca legatele deosebite se scad din total?
- O fi scriind, dar asta nu-i legat deosebit. A mutat, ca o
concluzie, energic, tocul de pe masa.
Adevaru-i ca toti erau tot asa de surprinsi de atitudinea
unchiului ca si mine.
- Atunci ce rost are, dupa dumneata, codicilul asta?
Era tot numai nervi si încapatânare, deosebit pâna la
rasturnare de filozoful blazat si amabil pe care îl stia lumea.
Sufletul îi tremura ca o floreta întinsa de o mâna întarâtata si
fricoasa.
- Codicilul spune numai ca în partea cuvenita dumitale sa intre
casa din Bd. Daumesnil. Nu ca ti se cuvine peste quotitate.
Am fost pur si simplu uimit. Dar mânios nu eram.
- Cum, unchiule, când acolo scrie "las anume", adica: las
îndeosebi?
- Tocmai pentru ca scrie "anume...". Daca n-ar fi scris "anume"
atunci ai fi avut dreptate, evident.
Mama, surorile, toti cei de fata erau surprinsi pâna la
nedumerire de noua interpretare si cred ca toti, în sinea lor, au
repetat: au dreptate cei care-l cred fenomenal de destept pe
Nae asta.
Pe cât de nelinistit era el (tremura aproape si nu stiu de ce,
pentru ca în momentul când vorbeam nu avea sa se decida
nimic), pe atât de calm erau eu. Cred ca mi-am aparat
totdeauna foarte abil interesele, cu multa vointa, dar niciodata
cu pasiune si cu panica.
- Ce crezi dumneata ca l-a îndemnat pe unchiul Tache sa-mi
lase casa?
- Ca s-o pastrezi în amintirea lui... Scrie acolo... n-ai vazut si
dumneata? si-mi arata, vag, copia testamentului.
- Bun... de acord... va sa zica nu mi-o lasa, în voia mea, sa ma
folosesc de ea... aproape ca îmi impune s-o pastrez... Dar casa
e aproape cât jumatate din quotitatea celorlalti. Ce mi-ar
ramâne mie atunci? Ca sa o pot valorifica asa cum vreau?
- Nu stiu - si privea înversunat în podea - dar se vede ca a tinut
"anume" - si apasa cuvântul - ca sa cada în lotul dumitale
casa... pentru ca erai favorit.
Am început sa râd.
- Ciudat mod de favorizare acesta de a-mi înjumatati partea
cuvenita.
- Nu ma priveste. Eu atâta stiu, ca fac proces.
E adevarat ca tocmai dorinta unchiului Tache de a preciza
punând accent pe acest "anume" ducea la confuzie, ceea ce nu
mi se parea tocmai surprinzator, caci stiam ca adesea excesul
de precizare duce la confuzii - e asta una din ciudateniile logicii
- si, dealtfel, cred ca, de pilda, Kant intentionat recurge la prea
mari precizari, care-l fac uneori asa de greu de citit.
Deputatul era din ce în ce mai descompuns de îngrijorare si
mânie. Se plimba prin casa agitat, invocând anapoda
devotamentul, cinstea, spiritul lui de sacrificiu. Era de o
disperare penibila. Îl priveam linistit, ca pe un obiect de studiu,
netulburat de teama de a pierde mai bine de o jumatate milion
aur - desi îmi dadeam seama ce însemna asta în viata mea.
Semana în clipa asta cu filozoful sceptic si detasat de lucruri,
cu blazatul care nu lua în serios nici o catastrofa, nici o drama,
pe care îl stiau cititorii gazetelor tot atât de putin cât seamana
cu portretul daruit de o actrita admiratorilor ei fotografia
instantanee facuta pentru pasaport.
Peste câteva zile a si început actiunea juridica. Spre
nedumerirea mea îndurerata, mama si surorile mele au trecut
de partea lui si au pornit actiuni paralele.
Dar asta n-a fost ultima surpriza a acestui testament. Nevasta-
mea, cu ochii ei albastri si neprihaniti, a intervenit în discutie
cu o pasiune si o îndârjire de care nu o credeam în stare.
Riposta indignata, ameninta, cu un fel de maturitate care ma
jignea oarecum.
- Fata draga, te rog nu mai interveni... lasa-ma pe mine sa ma
descurc singur.
Ma privea uimita, si decolorata.
- Cum asta? Dar nu vezi ca toti vor sa te însele... Pentru ca esti
prea bun...
As fi vrut-o mereu feminina, deasupra discutiilor acestea
vulgare, plapânda si având nevoie sa fie ea protejata, nu sa
intervina atât de energic, interesata.
- Nu te înteleg deloc, dragul meu; la sedintele de seminar, la
Universitate, discuti cu patima si te certi cu toata lumea,
pentru ca sustine ca niste celule, acolo, mor sau nu, iar aci,
când discuti cu el, te lasi atât de moale.
Ma cuprindea o nesfârsita tristete vazând ca nici femeia asta,
pe care o credeam aproape suflet din sufletul meu, nu
întelegea ca poti sa lupti cu îndârjire si fara crutare pentru
triumful unei idei, dar în acelasi timp sa-ti fie sila sa te framânti
pentru o suma, fie ea oricât de mare, sa lovesti aprig cu
coatele.
Am stiut, mai târziu, ca aveam o reputatie de imensa rautate,
dedusa din îndârjirea si sarcasmul cu care-mi aparam parerile,
din intoleranta mea intelectuala, în sfârsit.
Toti, judecând dupa ei însisi, aveau aerul sa spuna: daca atunci
când n-are vreun interes material e atât de patimas, ce trebuie
sa fie atunci când îi sunt interesele amenintate?
Am consultat doi dintre cei mai reputati membri ai baroului,
care mi-au spus ca dreptatea e de partea mea si ca voi câstiga
negresit procesul. Între timp, ca sa-si justifice cel putin ei însisi
pornirea împotriva mea, ai mei, toti de acord cu unchiul, ma
decretau lacom, egoist, lipsit de caracter si povesteau
împrejurari din viata mea care ar fi justificat asemenea opinie.
Ne-am întâlnit cu prilejul parastasului si abia de am schimbat
câteva vorbe tot timpul. La iesirea din biserica le-am spus ca
accept propunerea lor. Diferenta, la drept vorbind foarte
importanta pentru mine, împartita în câteva parti, era pentru ei
fara prea multa însemnatate; totusi, când le-am comunicat
vestea, a fost o bucurie lipsita de orice urma de bun-simt. M-au
îmbratisat cu toti, chiar unchiul, mi-au spus, parca plângând de
satisfactie, ca întotdeauna m-au stiut om de inima, ca e un
gest pe care nu-l vor uita. Inert, ca un manechin, si dezgustat,
ma lasam sarutat de buze fade, iar ei erau asa de plini de
bucuria lor, ca nici nu bagau de seama dezgustul meu. Cred ca
erau acum tot atât de sinceri ca si atunci când ma calomniau.
Un proverb e de parere ca daca vrea sa-si înece câinele,
taranul spune ca e turbat. Mult mai exact ar fi adevarul acesta
formulat însa asa: Când taranul are interes sa-si înece câinele,
începe sa se convinga, din ce în ce mai mult, ca e turbat. E
gresit sa socoti ca la firile mediocre inteligenta ramâne
deasupra intereselor. La origine (Bergson are neîndoios
dreptate) inteligenta n-a fost decât un mod practic, un
instrument de adaptare la mediu, un mijloc pentru apararea
intereselor. La imensa majoritate a oamenilor ea a ramas si azi
acelasi lucru. Ei nu pricep decât ceea ce au interes sa
priceapa. Ceea ce le contrazice interesele le contrazice
fundamental si inteligenta. În afara de un numar infim de
perversi - daca or fi existând cu adevarat - nimeni nu poate
face raul, daca inteligenta lui nu-i primeste asta. Numai ca
aceasta inteligenta e un consilier extrem de servil la cei
neevoluati si, asemeni curtenilor lasi, justifica orice. Lupul
crede sincer ca mielul îi tulbura apa, si despotul, care ucide mii
de oameni, o face pentru ca e crâncen convins ca altminteri va
fi ucis el.
Iata ce gândeam când cei din jurul meu nu mai conteneau cu
laudele. Deputatul ne-a invitat pe toti la o masa mare, de
împacare. Nevasta-mea, care din cauza discutiilor devenise
odioasa tuturor celorlalti, acum, când a aflat de hotarârea mea,
era nemângâiata si-i ura pe toti. Desi îmi dadeam seama ca
face asta în buna parte din dragoste pentru mine, totusi as fi
vrut-o altfel. Abia a primit invitatia la masa.
A fost o mare si penibila sarbatoare de familie. Flori pe masa,
mici daruri, surprize pentru fiecare sub tacâmuri; o pereche de
butoni, banali pentru mine, o bratara meschina pentru
nevasta-mea, daruri care nu mi-au facut nici o placere, caci nu
erau dovada nici unui sentiment. Erau doar o introducere prost
acoperita.
Deputatul a fost într-o verva care a stârnit hohote de râs. Desi
nu facuse decât o vaga Facultate de drept, avea o avere
frumusica, parte luata ca zestre, ca, de pilda, casa si o vie la
Buzau, parte datorita politicii, caci era în vreo câteva consilii de
administratie. Avea reputatia ca e un spirit al realitatilor, ca nu
lupta cu morile de vânt. Afara era un viscol care troienise
strazile, oprise circulatia tramvaielor si zgâltâia ferestrele.
Înauntru era cald, era lumina multa, sampanie, iar senzatia de
bucurie pentru toti se gasea sporita de placerea de a fi într-un
interior atât de agreabil si negresit ospitalier.
Dupa masa, prietenosul meu unchi ne-a luat, pe mine si pe
cumnatu-meu, cu el în birou, a cerut cafele si lichioruri.
- Ia mai veniti încoace - si se lasa intentionat greu în fotoliul de
piele - ca acolo a început sa miroasa a chiloti nadusiti de dama.
Mi-era penibil, dar asta era un "spirit" în genul lui, care facea
furori prin lumea politica si mai ales în saloanele bucurestene.
Si aprinzându-si tigara groasa de foi:
- Asculta, ce aveti de gând sa faceti voi cu banii pe care i-ati
mostenit?
Cumnatu-meu l-a privit surprins de acest atac bruscat:
- Nu stiu, sa vedem...
- Dati-i încoa sa vi-i tin eu.
Mi-era o sila imensa, caci stiam ca sub aparenta teatrala de
francheta se ascund intentii precise.
Si vazând ca noi sorbim lichior din paharele, fara sa dam
urmare chestiunii, se decise sa treaca la detalii.
- Am o fabrica de metalurgie...
- Unchiule, eu ma gândeam...
- Ce te gândeai? Las' ca te-am vazut eu. N-ai spirit practic... Ai
sa-ti pierzi averea (cel putin sa ramâna în familie, avea aerul
sa spuna). Cu filozofia dumitale nu faci doi bani. Cu Kant ala al
dumitale si cu Schopenhauer nu faci în afaceri nici o brânza. Eu
sunt mai destept ca ei, când e vorba de parale.
Cumnatu-meu râdea amuzat. I-am privit umerii largi.
- Unchiule, eu ma gândeam sa nu ma încurc în afaceri. Cred ca
averea pe care o am îmi ajunge sa traiesc modest.
- Vorbesti prostii - si-i sticleau ochii mari verzi - nimeni n-are de
ajuns, niciodata! Ce stii tu? Cum crezi ca se tine o femeie ca
nevasta-ta? Cu ciorapi de sfoara, cum ai tinut-o pâna acum?
Aceasta integrare a nevestei mele în seria celorlalte femei mi-
era de neîndurat. Stiam ca pentru ea n-au absolut nici o
importanta asemenea fleacuri, ca datorita frumusetii ei ar fi
putut avea o viata oricât de luxoasa si ca a preferat totusi viata
alaturi de mine. O vedeam facând sacrificii pentru mine, nu
parasindu-ma pentru o pereche de ciorapi.
Dar cum întelegea ca tot ezitam, a schimbat tonul.
- Si, pe urma, mai e o chestiune... Ca sa va arat ca tot eu ma
gândesc mai mult la interesele voastre, si întorcându-se catre
servitoare, pe care o sunase, o întreba neaos de tot, asa în
prelungire, daca e cafea ce i-a dat sa bea sau alt lichid, greu de
numit în scris. M-am gândit la voi. Nu se stie când intram în
razboi...
- E vorba sa intram într-adevar? întreba nelinistit cumnatu-
meu, caci stia ca partidul lui unchiu-meu e pentru ramânerea
în neutralitate.
- Ma rog nu se stie, poate ca azi, poate ca mâine... poate ca nu
intram deloc... Trebuie sa va asigurati în orice caz.
Deocamdata, unul dintre voi ar fi mobilizat pe loc, ca director
al întreprinderii. Ce taceti asa? A? Domnule filozof, ai aerul ca
n-ai vrea sa fii mobilizat pe loc, ca sa scapi de razboi?
Nu vream sa se declare razboiul, dar nici o secunda n-as fi
conceput posibilitatea de a fi mobilizat pe loc.
- Nu tin sa fiu chiar asa departe de front.
S-a ridicat, enervat, cu gura coclita de dispret sincer:
- Asculta, draga, mie-mi vinzi castraveti de-astia cât dovlecii...?
Hî? Ai vrea sa mergi la razboi, ai? Spune-i-o lui Kant ala al
dumitale, ca poate o crede. Eu, nu. Si a plecat indignat în
sufragerie.
Am vorbit apoi cu cumnatu-meu despre trenurile înzapezite,
despre luptele din Apus etc., dar gândul îmi era paralel.
Eu cu nevasta-mea am fi vrut sa plecam din tara, si sa ne
stabilim fie la Paris, fie la Berlin, pe care îl preferam din cauza
preocuparilor mele în filozofie. Din pricina razboiului - care,
dealtfel, adusese înapoi în tara chiar pe cântaretii, artistii,
studentii, absolventii, bonvivantii rataciti pe aiurea, unii plecati
înca de pe acum zece-cincisprezece ani - nu mai putea fi vorba
de strainatate. Schimbare a fost, pot spune, deci, numai în
faptul ca închiriasem un apartament foarte încapator si destul
de curat, prin cartierul strazii Teilor, pe care - desi îmi aveam
imobilizata jumatate din avere la Paris - îl mobilasem
multumitor. Un dormitor mare, cu odaia de baie în majolica, un
salonas mic pentru ea, un birou pentru mine ne-au oferit un
prilej de preocupari timp de doua-trei saptamâni. Era pentru
mine o bucurie nespusa s-o vad în fiecare zi uimita de
schimbarea cea noua, contemplându-si "sufrageria ei" ca un
copil blond si pasionat.
Peste vreo saptamâna i-am spus, asa în treacat (si ca de o
enormitate), despre propunerea unchiului deputat. Spre
mirarea mea, în loc sa râda, a devenit serioasa. Pe deasupra,
ideea de afaceri o interesa. Am primit propunerea unchiului.
Cum însa si eu aveam toata încrederea în puterea mea, ca un
om care pleaca la drum stiut periculos pentru ca se simte în
stare sa se apere, n-aveam prea multa grija. Mai mult ma
nemultumea pasiunea cu care nevasta-mea discuta afacerile si
atentia matura cu care cântarea totul. Evident ca era în
aceasta putere ceva din pasiunea care o facuse sa asculte un
curs întreg de calcul diferential, tot pentru mine; nu e mai
putin adevarat însa ca în acest interes al tinerei mele neveste
pentru afaceri, vedeam vechiul instinct al femeilor pentru bani.
Ca o tigroaica vag domesticita, în care se desteapta pornirea
atavica, atunci când, culcata cu capul pe pieptul dresorului si-i
linge mâna, dând de sânge, îl sfâsie pe imprudent, tot asa
aveam impresia ca întâmplarea cu mostenirea trezise în
femeia mea porniri care dormitau latent, din stramosi, în ea.
Altfel, viata noastra, cum am spus, nu se schimbase decât
foarte putin ca deprinderi.
Când catre ora unu, auzea trasura oprindu-se la poarta, ea
sarea în sus de pe covor, unde croia, tolanita alaturi de
croitoreasa cu ziua (tot aceea pe care o avea si la matusa ei),
alerga în rochia usoara în casa, care-i descoperea umarul cu
rotunjimi de mar alb, si striga, batând din palme copilaroasa,
luându-mi pachetele:
- Nu-mi spune, lasa-ma: compot de California, heringi cu vin...
mreana afumata, iar ai luat cointreau? si schweizer? e a treia zi
când iei mereu de prisos... Ei, dar pâté de foie gras? Cu ochii vii
de catelus întrebator: Si pâté de foie gras?
- Nu e acolo? faceam eu cu o mirare ipocrita. Sa stii ca l-am
uitat în trasura.
Suna... striga...
- Anico... Anico... alearga dupa trasura... ca a uitat domnu un
pachet.
- Draga mea, cum sa mai prinda acum trasura? ca a plecat... Îi
stiu însa numarul.
- Ei, nu, ca esti revoltator... Si cât ti-am spus sa ai grija de pâté
de foie gras (asta era adevarat).
Pe urma îsi arunca ochii distrati pe celalalt pachet...
- Ce-ai mai luat? si silabisea cu greu. Ernst Mach...
Erkenntnniss und Irrtum... Jerusalem... Lehrbuch der
Psychologie. Ti-a executat Alcalay comanda? serios?... Si ea,
care nu le citea, era încântata pentru ca stia ca le astept
nerabdator.
Asa o doream, razvratind, fermecator lacoma, pachetele de la
bacanie si în acelasi timp privind cu sfiala pachetul de carti, pe
care ea nu le citea, dar stia cel putin ca pretuiau mult, ba chiar
le frecventa si se interesa de ele, cu politetea cu care saluti si
întrebi de sanatate pe domnul important pe care-l respecti, dar
în a carui companie te plictisesti.
- Acum ia-ti-le pe toate si fugi în birou, la tine pe divan...
Citeste pâna la ora doua si jumatate în liniste... ca abia atunci
mâncam.
Credeam ca n-am auzit bine si întrebam speriat:
- La doua, fata draga?
- La doua jumatate... doua si jumatate... Azi e ziua lui Gore si i-
am invitat pe toti la masa. Dupa prânz nu are nimeni curs.
Pâna iese de la minister... pâna se barbiereste si se tunde... ca
i-am spus ca nu-l primesc la masa nebarbierit si netuns... L-am
mai prevenit ca daca vine si azi nespalat... îl bag în baie cu
sila... Sa vezi ca tin focul aprins.
- Draga, dar la doua si jumatate? Sunt mort de foame.
- Da? Apuca de aici cu dintii! si-mi întinde manusa de piele pe
care o aruncasem pe masa.
- Cum o sa musc din manusa?
- Ei, atunci nu esti chiar asa de periculos. A... ca era sa uit... I-
am luat lui Gore un portofel... stai sa ti-l arat, si când vedea ca
admir monograma aurita din colt, râdea iluminata de placere.
Nu-i asa ca-i frumos? Stii, pierdea hârtiile si banii prin toate
buzunarele si spunea ca daca are bani n-are portofel, iar daca
îsi cumpara portofel... nu mai are ce pune în el. Hai, fugi în
birou.
Peste o jumatate de ora venea lânga capatâiul divanului,
linistita si grava ca un procuror preocupat.
- Ce-i asta?
- Ce sa fie? un pachet... a, da... pachetul cu pâté de foie gras.
- Ziceai ca l-ai uitat în trasura?
- Se vede ca l-am uitat în antreu, când m-am dezbracat.
- Asa, va sa zica glumesti pe socoteala mea? si îsi însfaca
mânutele în parul meu.
O prindeam de brat ca sa nu traga prea tare, se zbuciuma sa
scape si când luneca jos pe covor, rochia ridicata în cadere lasa
sa se vada cele doua coapse albe tari, care ma înfiorau între
paralelele jartierelor de matase. Nu se lasa cu una cu doua si
lupta reîncepea, caci punea uneori în acest chef de pedeapsa o
înversunare de pantera tânara care se joaca.
Asta ne-a fost viata în iarna aceea. Eram mereu cu vechii
prieteni, care, saracii, erau deliciosi de îndrazneala si sfiala în
acelasi timp, toata lumea tinând sa-mi placa mai ales mie, caci
altfel nevasta-mea, la cea mai mica mutra a mea, dizgratia
numaidecât pe oricine. Mergeam la teatru numai la piesele
jucate mult, despre care auzeam ca sunt bune (nu la toate
premierele, cum faceam mai târziu, când am devenit
mondeni). Cred ca un fel de pudoare burgheza si vag
intelectuala ne facea sa traim îmbelsugat dar modest. Caci
sentimentul care-l împiedica pe capitanul Dimiu sa puie chipiu
modern frantuzesc e mai mult general. Nu toti tinerii au curajul
sa puie monoclu sau sa-si rada mustatile, de pilda. Li-e teama
de ridicolul primului moment, cum, de altfel, eu însumi, desi mi
se spunea ca ma prinde mult palaria tare, si uneori demonul
vulgar din mine ma ispitea, n-as fi avut curajul s-o pun pe
strada. E un flagrant delict de futilitate si bluff. Te gândesti
totdeauna la cei ce nu te-au vazut asa, si te întrebi ce-or sa
zica de schimbare, în loc sa tii socoteala ca sunt mai multi cei
ce nu te vor sti decât sub noua înfatisare.
Începusem sa caut ca din scrisori si din amintirile altora sa-mi
reconstitui întrebatoarea fiinta sufleteasca a omului care
influentase, prin incomparabila lui danie, întreg destinul vietii
mele. Între nedumerirea dispretuitoare pe care mi-o inspirase
felul lui de a trai si sentimentul imens de recunostinta si de
emotionata dragoste pe care i-l purtam acum, era un gol pe
care nu numai sentimentalismul, dar si logica voiau sa-l umple.
Ma gândeam daca si eu vreodata voi putea schimba destinul
unui om si-mi rasareau dinainte ochii albastri si obrazul oval al
nevestei mele, înflorit într-un surâs. "Destinul tau, fata draga, e
si va fi schimbat prin mine", îmi spuneam singur, ramânând
îndelung cu privirea fixa.
Atât de mare era reputatia de om de afaceri si de spirit practic
a unchiului nostru, încât, cu toate ca toti îl stiau periculos, s-a
hotarât sa se adune suma de un milion jumatate, doua la
nevoie, în familie, ca sa concuram la licitatia fabricii de
metalurgie. Era proprietatea unui supus francez, mobilizat
când venise rândul contingentului lui, care trebuia sa lichideze
urgent, caci avea si plati de facut si nici n-avea încredere în
administrator. Înconjurata cu teren mare, în apropierea unei
gari, cu linie de garaj pâna în usa atelierelor, putea fi evaluata
la vreo trei milioane. Poate mai mult. Unchiul meu era sigur ca
o va lua cu un milion si jumatate: "Am eu socotelile mele".
Socotelile lui au iesit însa prost, caci s-a ivit un concurent
extrem de periculos în persoana unuia Tanase Vasilescu
Lumânararu, fost poate într-adevar negustor de lumânari si
care ajunsese la fabrica de arama pe calea fabricilor de
clopote. Stiau unul de altul ca vor fi concurenti si s-a încins
între ei o lupta înversunata.
Deputatul l-a chemat pe Lumânararu acasa.
- Asculta, ma Lumânararule, ma, nu gasesti ca esti cam
nespalat pe picioare, ca sa-mi tulburi mie apa?
- Coane Nae, asta-i negustorie. Esti negustor... sunt negustor.
Ce pot eu sa fac daca asta-i negustoria? raspundea, mascat de
ochelari negri, Lumânararu.
Unchiu-meu era, atunci când interesele îi erau amenintate,
aprig, fara crutare, mobilizat cu toate fortele sufletesti, ca o
fiara atacata. Stia ca reputatia lui de gura rea intimideaza, si
abuza de asta, ca de acele animale care secreteaza mirosuri
scârboase ca sa se apere. Pe urma a trecut la amenintari
directe.
- Ai sa-ti musti mâinile, Lumânararule, ai sa te dai cu capul de
toti peretii.
- Am mai vazut eu multe, coane Nae.
- Am sa te pun sa fluieri frantuzeste, baiete, si sa saruti mâna
feciorului din casa.
Lumânararu a oferit doua milioane cinci sute de mii, si unchiu-
meu, cu toate ca îsi dadea seama acum ca uzina face mai mult
de patru milioane, s-a oprit. S-a cam râs la Camera de acest
duel si s-au facut, de data asta, spirite pe socoteala lui.
Lumânararu i-a trimis la club o carte de vizita în care,
protector, l-a asigurat de bunavointa lui oricând în viitor.
Dar peste douazeci si opt de zile, sase invitati la masa ai
deputatului au asistat la o scena impresionanta în felul ei,
amintind de întâmplarile de acum o suta si mai bine de ani, pe
aici prin porturile de la gurile Dunarii.
Lumânararu, plângând, fara rusine de el însusi, implora pe Nae
Gheorghidiu sa nu-l nenorocea
sca, promitea, jura, amintea de copiii lui etc., etc.
Ieftin bonom, "filozof" de rând si lasator, Lumânararu, dupa ce
depusese un milion si jumatate de lei, urma ca pâna la ultima
zi a termenului legal de o luna sa depuna restul. Deputatul,
care pândea, îi face sâmbata poprire la banca pentru o suta de
mii de lei, depunând garantia de cincizeci de mii de lei. Prin
urmare, depozitul Lumânararului era în întregime lovit de
indisponibilitate. Nu mai avea timp sa consemne suta de mii de
lei, licitatia era anulata, un milion si jumatate, varsat deja,
pierdut, caci nu mai avea drept sa se prezinte la noua licitatie.
Din partea unchiului era o infamie, careia el vrea sa-i dea aer
de farsa, cum facea de obicei. Nefericitul concurent a fost pus
sa serveasca cu sort alb, în locul feciorului, niste gustari celor
invitati, si pe urma a semnat un contract de asociatie cu Nae
Gheorghidiu.
În cercurile parlamentare s-a facut haz îndestul de aceasta
întâmplare si multi dintre cei care mai rezistau au cazut acum
de acord ca într-adevar Nae Gheorghidiu e unul dintre cei mai
destepti si mai periculosi oameni din tara româneasca. Mai
ales ca în acelasi timp mai daduse, la o masa de la bufetul
Camerei, un raspuns, pe care toti îl gaseau extrem de spiritual.
Invita, în gluma, pe un deputat opozant sa se înscrie în partidul
liberal, ca sa-si asigure viitorul politic.
- Fugi de-aici... Ce-s nebun?... Sa duc oala de noapte a lui Ionel
Bratianu? Caci spiritul de disciplina în partidul liberal a fost
totdeauna proverbial.
Nae Gheorghidiu l-a privit lung, uimit, si pe urma, cu un joc de
scena de batrân actor de provincie:
- Sa duci oala de noapte a lui Bratianu? si-l masura mereu
dispretuitor, din cap pâna în picioare. Pe urma, cu mândrie: Ma,
oala de noapte a lui Bratianu o duce conu Alecu (important
membru al partidului), eu o duc pe-a lui conu Alecu si tu, daca
vii în partid, o s-o duci pe-a mea. Si în hohotele de râs ale
tuturor: Cum crezi tu?... Asta-i partid serios, cu ierarhie, ma, nu
gluma.
Era "înca una de-a lui Nae Gheorghidiu"...
Când am luat fabrica în primire, s-a hotarât ca Lumânararu sa
fie directorul ei tehnic (întelegi, îmi spunea unchiu-meu, am
dat o dubla lovitura: avem si fabrica si un specialist), ajutat de
cumnatu-meu, iar mie mi s-a dat, mai mult de forma,
conducerea biroului comercial. La început, Tanase Vasilescu
Lumânararu mi-a facut o buna impresie. Cu vesnicii lui ochelari
negri, cu secretarul nelipsit dupa el, inspectând necontenit,
controlând, angajând si concediind, mi se parea un adevarat
noroc si pentru fabrica. Mai ales grija meticuloasa cu care
controla pe contabil, rabdarea cu care examina coloanele de
cifre, cu niste ochelari de sapte dioptrii, pastrati în birou, ca la
el purta altii. În toate buzunarele avea, dealtfel, ochelari. Mai
târziu am aflat însa ca e un prea pasionat jucator de curse. Era
cunoscut de toata lumea în incinta tribunei si jucatorii asteptau
sa vada ce joaca el, ca sa se orienteze. Dealtfel, foarte bogat,
în primavara a cumparat si un grajd de cai de curse.
Pe la sfârsitul lui februarie, unchiu-meu a început sa organizeze
un fel de banchete la el acasa, invitând colegi parlamentari,
oameni de banca si demnitari influenti.
Fireste, pentru prosperitatea întreprinderii, femeile mai tinere
si mai frumoase din familie erau savant distribuite, ca sa fie
alaturi de cei a caror bunavointa trebuia sa fie captata.
Familiaritatile erau îngaduite cu indulgenta si se numeau
atentie, amabilitate, deputatul însusi le încuraja, creând, prin
limbajul lui neocolit, atmosfera necesara. Bineînteles ca
nevasta-mea era momeala cea mai pretioasa. Eu credeam ca
înnebunesc privind spectacolul.
La a treia masa n-am mai putut rabda. Trecuseram din salon în
sufragerie si chiar în aceasta trecere el o adusese pe nevasta-
mea, tinându-i umerii parinteste cu amândoua mâinile,
atingându-i, fara sa vrea parca, sânii, iar totul avea aerul sa
spuna batrânului secretar general, lânga care trebuia sa stea
ea, ca si el si-ar putea permite aceeasi familiaritate. Nevasta-
mea, pasionata mereu dupa afaceri, platonic macar, ca un
chibit fara parale la bacara, nu avea aerul sa observe aceste
manejuri, sau nu le da importanta, jucând, cu o bunavointa
care ma plictisea, jocul lui unchiu-meu.
Catre sfârsitul mesei, convivii devenisera bine dispusi, faceau
glume, se ciocneau pahare, cu urari anapoda. Secretarul
general si-a întins mai întâi amândoua bratele pe spatarul
scaunului lui, a spus glume la urechea nevestei mele, i-a pus
apoi mâna pe brat si a sfârsit prin a îmbratisa, deocamdata,
spatarul scaunului ei. Unchiu-meu parea încântat de cum merg
lucrurile. Din recunostinta pe jumatate, dar si din dorinta de a
o pune si mai mult în valoare, o batea usor pe obraz ca pe un
copil si ea surâdea cu dragalasenie, caci, drept marturisind,
nu-i mai era deloc antipatic acest unchi. El însa, în clipa asta, a
întâlnit privirea mea ca o pâlpâire fixata si s-a zapacit, fara sa
se observe însa, caci era lume prea multa la masa, iar
atmosfera, încarcata de larma, flori si senzualitate. Pâna la
sfârsitul mesei au fost între noi schimburi de priviri ca o lupta
muta. Era vadit tulburat când a venit la mine, în birou, si m-a
întrebat cu plictisit dezgust:
- Ce erau mutrele alea, domnule? Ei, dracia dracului, ce te
strâmbai asa? Mai au si altii neveste. Ce, era sa ti-o rastoarne
acolo pe masa? Ca de obicei, el spusese cuvântul nerusinat.
Am crezut ca-l voi lovi, însa respectul familial, de când, mic, îi
sarutam mâna, a biruit. Dar la alte mese, eu si nevasta-mea n-
am mai venit. Stiu ca lucrurile acestea nu sunt pentru altii
vinovate. De cele mai multe ori femeile stiu bine, din prima
clipa, ca nu vor da din ele nimic mai mult decât surâsul,
atingerea de mâna, o vaga pipaire pe sub masa. Mie procedeul
mi se pare mai dezgustator însa chiar decât prostituarea
completa. Caci adauga jocului murdar si trisajul, tragerea pe
sfoara, ca sa folosesc cuvântul vulgar cerut aici si înca nici pe
cel mai vulgar. Mi-e penibil sa obtin cel mai neînsemnat sprijin
datorita nevestei mele, si chiar când, de pilda, din cauza ei, nu
mi se face si mie decât loc în compartimentul de tren plin, si
tot parca iau o doctorie.
Cred ca ea nu dadea nici o însemnatate jocurilor deputatului,
caci, dupa ce se terminau discutiile de afaceri, era cea dintâi
care, plictisita, îmi facea semne sa plecam acasa, dornica sa se
tolaneasca goala pe cuvertura si chiar jos pe covor, ca o mare
pisica.
Afacerea cu uzina a fost însa dezastruoasa. În primul rând,
odata cu proprietarul, care era într-adevar foarte priceput,
plecase si unul dintre ingineri, supus francez si el, fara care
totul functiona anapoda. Toata energia lui Lumânararu, toata
staruinta apriga - si când era vorba de interesele lui era fara
pereche de aprig - a lui unchiu-meu, n-au dus la nimic. Prea
marea severitate a lui Lumânararu a facut sa plece si unul
dintre contramaistri, poate cel mai bun, care a declarat ca nici
un ceas nu mai sta sub conducerea "unui astfel de dobitoc,
care nu se pricepe la nimic", si a iesit trântind usile. Pe urma
nu s-a mai gasit materie prima, caci începuse s-o adune
Ministerul de Razboi. A trebuit sa se faca o comanda de vreun
milion de lei în Germania. Nae Gheorghidiu a facut înca o data
dovada ca e destept. Uzina saxona nu vindea decât predat în
gara ei, si toate staruintele reprezentantului bucurestean au
fost de prisos. S-a hotarât ca în momentul când cumnatu-meu
va da, împreuna cu directia comerciala a uzinei, o telegrama ca
vapoarele încarcate au pornit, fabrica noastra sa semneze un
cec reprezentantului la Bucuresti. A fost singura concesie
facuta.
Când s-a primit telegrama însa, Nae Gheorghidiu era la
Camera si a rugat la telefon pe reprezentantul care-i vorbea sa
treaca a doua zi pe la birou.
- O zi nu-i nimic, nu-i asa, domnule Ziegler?
- Vai de mine, domnule deputat. Se poate?...
A doua zi a venit la birou, la ora anuntata, dar lipsea
Lumânararu si eu nu aveam procura sa iscalesc alaturi de el.
Domnul Ziegler a început sa-si stearga nervos ochelarii, a
întrebat unde poate fi domnul codirector...
- Unde sa fie? Dupa femei... nu-ti închipui ce porc batrân e
Lumânararu asta... ma rog, daca a fost în tinerete târcovnic?
Domnul Ziegler zâmbeste, la al doilea spirit al domnului Nae
râde... Acesta a câstigat partida.
- Ei, ai vazut, domnule, ca te enervasesi degeaba? Când îti
spuneam eu... ca nu e nimic. O zi, doua, de întârziere...
Domnul Ziegler regreta ca a fost ieri putin cam nervos, când
oamenii sunt asa de cumsecade, se gândeste ca va mai face
afaceri si se scuza amabil.
- Dar, domnule deputat... nici un moment... vai de mine... stiti
numai... asa-i comertul. Tocmai avem si noi plati de facut lui
Siscovitz... am primit ordinul centralei.
- Lui Siscovitz? chiar lui?
- Da... si stiti cum sunt ovreii? nu mai scapi de ei.
- Pardon, Siscovitz sustine ca e numai pe jumatate ovrei...
- !?
- Pai, zice ca de vreme ce e casatorit cu o femeie botezata, el e
numai pe jumatate ovrei. Dupa ce toti râd, Nae Gheorghidiu îi
ofera tigari nepuse în comert "Alexandra" si îl întreaba pe
creditor, cu o voce duioasa:
- Ai copii, domnule Ziegler?
- Am, domnule deputat, am doi baieti si-o fata, raspunde
modest, dar captusit cu mândrie, cel întrebat.
- Bravo, sa-ti traiasca... Mari?
- Fata-i la institut, la Viena, e în clasa sasea, dar face si pianul...
- A, îi place muzica, bravo... Are talent?
- Profesorul Sauer spune ca va obtine mari succese daca se va
ocupa de aproape... Are simtul muzicalitatii...
- Bravo... Ce placut lucru e sa ai o fata care sa stie sa cânte la
pian. Vezi dumneata, domnule Ziegler, eu cred ca nimic nu
înalta pe om mai mult ca muzica. În vremurile astea
materialiste, când omul se gândeste numai la stomac, e un dar
de la Dumnezeu... Dar, baieti ai?
- Sunt, aici la scoala evanghelica, unul într-a treia, iar altul într-
a cincea. Bucuros, domnul Ziegler, care ascultase cu ochii
înduiosati si elogiul muzicii, da o multime de detalii despre
capacitatea sportiva si despre talentele fiilor lui.
Târziu de tot revine la obiectul apropiat al vizitei si îsi exprima
oarecare temere cu privire la vama.
- Ei, cu vama... aranjam noi, spune asa, într-o doara, Nae
Gheorghidiu...
- Ati fost la Ministerul de Finante? Ati aranjat?
- Nu... da facem si noi ca taranul din anecdota...
- !?
- Nu stii ce-a facut taranul din anecdota? Îl întreaba vamesul,
banuitor: "Ce-ai în sac?" "Pai, ce sa am? Nutret pentru iepuri..."
"Nutret pentru iepuri hai?" "Da, nutret pentru iepuri." "Ia dasfa
sacul", iar când taranul desface sacul, vamesul da de tutun. Se
uita la el amenintator: "Hai? nutret pentru iepuri e asta? D-asta
manânca iepurii?" Da taranul de colo, ridicând din umeri:
"Treaba lor, eu asta le dau sa manânce..."
Si urmeaza înca alte întrebari, alte anecdote.
Dar, dezastru: din vorba în vorba, a trecut timpul si casierul a
plecat, cecurile sunt închise în casa lui speciala (domnul
Ziegler e uimit, caci n-a mai pomenit asta), dar domnii sunt
atât de binevoitori... Totusi reprezentantul se simte dator sa-i
anunte ca va telegrafia la vama sa se opreasca transportul.
Ziua urmatoare abia îl poate prinde pe Nae Gheorghidiu la
telefon, acasa, în timpul prânzului. Deputatul e indignat pâna
la cutremurare.
- Bine, domnule, pentru numele lui Dumnezeu, nici sa manânc
în liniste, ca omul, nu ma lasi? Îmi sta pestele-n gât si
dumneata vrei sa-ti vorbesc la telefon! Si i-a trântit aparatul în
agatator.
A doua zi veni telegrama de la Berlin ca exportul aramei a fost
interzis, iar transporturile rechizitionate în drum. Suma de un
milion era salvata. Ca sa nu fi facut drumul la Berlin degeaba,
cumnatu-meu a adus un mare transport de mosoare.
Eram tot mai mult amenintati sa închidem uzina, mai ales ca
acum greul cadea pe mine.
Baiatul deputatului era bolnav, avea o tuberculoza a
intestinelor sau asa ceva, iar din cauza asta tatal lui nu se
dezlipea de lânga pat, decât ca sa se duca la doctori si sa-i
implore sa vie la alte ore decât cele hotarâte, "ca e grav".
Lumânararu începea muncile la mosie, caci eram la începutul
lui martie, si venea din ce în ce mai rar pe la uzina. În ultimul
timp începuse sa publice într-o mare gazeta economica o serie
de articole, despre valuta si devize, care desigur îi luau timp si
mai mult. Facea profetii sumbre despre viitoarea scadere a
tuturor valutelor.
În felul lui nu era lipsit de culoare acest Lumânararu. Calca
marunt, desi era lat în spate, si avea mustata, lipitoare neagra
pe buza groasa.
- Pai bine, domnule Vasilescu, daca profetia dumitale nu s-o
împlini?
- Nu s-o împlini si pace. O sa ma omoare cineva? Totul e sa ai si
tu o parere acolo, ca daca se adevereste, pe urma toti striga:
iata, Lumânararu a avut dreptate. Daca nu se împlineste, toti
uita... Când însa n-ai nici o parere, nici nadejde sa fii socotit
profet nu poti sa ai. Daca iei bilet la loterie, nu e sigur ca ai sa
câstigi... dar daca nu iei, e sigur, negresit sigur, domnule
Gheorghidiu, ca nu câstigi. D-aia m-am înscris într-un partid...
Poate ca n-o sa izbutesc nimic... Ce are a face? Sa fii înscris
acolo... nu se stie.
Într-un fel, tipul începuse sa-mi fie simpatic. Într-o zi, nelinistit
de soarta întreprinderii, ba chiar destul de amarât, caci peste
câteva zile închiderea fabricii era de neînlaturat, i-am spus
privindu-l în ochi:
- Mi se pare ca n-am facut nici o afacere cu fabrica, domnule
Lumânararu.
Si competintele meu, simplu:
- Mi se pare si mie.
Am tresarit ca ars, caci o confirmare a unui astfel de specialist
mi se parea definitiva.
- Cum? Chiar suntem amenintati cu lichidarea?
- De, eu stiu? Mi se pare ca ne-am cam încurcat... Asa sunt
afacerile... a iesit rau. Daca iesea bine... nu era bine?
- Cum asta: "daca iesea bine... nu era bine"?
- Asa, cum îti spun... ia ceteste dracia asta, ca n-am ochelarii la
mine, si-mi întinse o hârtie adusa de servitor.
- Societatea tramvaielor ne întreba daca-i putem livra, în
termen de doua saptamâni, o tona de nituri de arama si doua
tone de sârma. Si am asteptat întrebator. Ei, ce zici?
- Cum: ce zic? De unde sa stiu eu?
Am ramas trasnit... Dar asociatul meu era într-unul din acele
goluri sufletesti când, dupa o încordare prea lunga,
personalitatea e incapabila de cel mai mic efort, simtea venind
lichidarea, sau ce, nu mai stiu, destul ca m-a privit lung,
surâzând, si pe urma, ghicind parca în ochii mei o corectitudine
fara margini, ca un câine în ochii stapânului, când întelege mai
sigur de orice asigurare, gândul prietenos, s-a uitat lung la
mine si si-a scos ochelarii.
- Domnule Gheorghidiu, îti fac o marturisire, dar te rog sa nu o
spui la nimeni. Habar n-am de uzina, de durboren, de
stosmasine, cum le mai spune... În viata mea n-am...
Eram uluit.
- Cum, în viata dumitale...? Ce vrei sa spui? Pai n-ai avut o
fabrica de clopote? Cum ti-ai câstigat averea?
A zâmbit larg si obosit parca de digestie, jucându-se, asa, cu
tamponul de pe masa.
- N-am avut nici o fabrica... Am avut o pravalie de obiecte
bisericesti în piata mare... Asta-i tot ce am avut.
Mi se pare de necrezut.
- Si atunci, de ce ai luat uzina asta...?
- De ce sa n-o iau? Nu-i o afacere?
- Dar daca nu te pricepi?
- Ei asta-i, daca nu ma pricep. Dar n-am avut si fabrica de
sapun, n-am si acum tipografie, de tiparesc carti, n-am
cumparat si cincizeci de vagoane de peste sarat, la Galati?
Parca la alea m-am priceput? Asa-s afacerile... unele ies...
altele nu ies. Dar bilet de loterie trebuie sa iei. Si-a pus, caci
acum asta îi devenise tic, iar, ochelarii negri. Ei, daca nu pleca
inginerul, nu proprietarul... asa-i ca mergea?
Nu pot sa-mi adun mintile...
- Dar bine, domnule, daca nu te pricepi? Ma miram înca...
stiam însa ca într-adevar, între altele, e si, asa gros, directorul
unui institut de editura.
Si-a scos, cu un gest suspendat o clipa, ochelarii negri si, putin
enervat:
- Esti un copil, nu te supara, domnule Gheorghidiu, ca ti-o
spun. Ce înseamna aia, sa te pricepi? Cine poate sa prevada
totul...? Cine putea sa prevada ca Germania va opri arama,
chiar când faceam noi transportul? Daca mai întârzia ordinul o
zi, cinci milioane câstigam la comanda noastra. Asa... Daca
oprirea venea a doua zi, putea sa se închida de zece ori uzina,
ca noi vindeam arama... Negustorul care face socoteli si
prevederi nu-i negustor, caci nimeni nu poate prevedea totul.
Si daca nu prevezi totul, e tot degeaba. Mergi la posta, nu
socoti pasii, mergi... Asta-i ca la curse. Parca acolo cunosc caii?
Ca nu le pot pronunta uneori nici numele... Joc asa la
întâmplare si câstig... pe când cei care pretind ca se pricep,
vorba vine, pierd.
Intra, cu sapca în mâna, un contramaistru.
- Domnule... (si nu stia ce titlu sa-i dea), s-a oprit frezmasina.
Lumânararu deveni grav si sever:
- Cum s-a oprit?
- Nu stiu ce are... trebuie sa...
- Cum s-a oprit, domnule...? Ce paziti acolo? Va pricepeti si voi
ca niste cizmari. Irimescu a vazut-o?
- Domnul inginer e plecat în oras... nu stiu.
- Bravo, domnule, bine stam... va sa zica s-a oprit durboru si
domnu inginer se plimba în oras?
- Nu durboru, domnu... frezmasina.
- A, frezmasina - si îngânându-se - frezmasina, bravo! O sa va
dau pe toti afara, ca nu sunteti buni de nimic. Va sa zica eu
trebuie sa ma ocup si de fleacurile astea... ca n-am altceva de
facut? Sa amendezi oamenii de la masina cu leafa pe-o zi. Hai,
pleaca. Si, bondoc, a luat un aer napoleonian.
- Domnule...
- Hai, fugi de aici, am terminat.
Si dupa ce a iesit contramaistrul, bonom:
- Ai vazut? Ma baga pe mine în chestii de astea? De unde vrei
sa ma pricep eu?
Eram uluit, ca în fata unui scamator rar.
- Pai atunci de ce ai amendat pe lucratori...?
- Cum, de ce? Ca sa aiba grija... las' ca amenda nu strica
niciodata... sunt mai cu grija. Sa se stie ca sunt stapân aici.
Mi-e imposibil sa-mi pot reveni.
- Dar e nedrept, domnule Vasilescu, sa amendezi niste oameni
care poate nici nu sunt vinovati.
- Domnule Gheorghidiu, nu ma învata dumneata pe mine.
Românul trebuie sa creada totdeauna ca e vinovat... numai asa
are grija. Lasa, ca banii tot îi ia înapoi... le dau bacsisuri mari
din când în când. Si privindu-ma cu un val de dragoste, fara
ochelari: Domnule Gheorghidiu, lasa-ma... ca stiu eu ce fac... în
astea nici dracu nu se pricepe ca mine...
Suna telefonul si el l-a lasat înadins sa-l ridic eu.
- Pai spuneai ca nu te pricepi? Alo... da... alo...
Surâde, uimit, cu lipitoarea neagra deasupra gurii.
- Cum nu ma pricep? Nu ma pricep la masinile lor, acolo... nu
stiu toate dichisurile cum vin... dar când e vorba de clenciuri
de astea în afaceri, nu ma bate nici dracu... Dar uite, domnule,
ca Ulguz (era secretarul lui) nu mai vine.
La telefon era inginerul Irimescu, care telefona de la o banca
din oras. Lumânararu îl chema la aparat.
- Domnule inginer, te rog nu te supara... dar dumneata stii ce
se întâmpla aici? Stii ca frezmasina s-a oprit? Ca stau lucratorii
degeaba?... Nu-nu-nu. Frezmasina... asta nu e fleac. Nu-i asa...
Ce vrei...? Eu sa ma ocup de toate? Am si eu altele pe cap...
Asa, te rog, vino imediat, si agata aparatul, scoase o havana si,
dupa ce ma învalui din nou într-o privire de dragoste, cu o
emotie neasteptata, ca de homosexual, îmi mângâie încet
mâna: I-adevarat, domnule Gheorghidiu, ca dumneata stii atât
de multa carte? Eram profund înduiosat si nu stiam de ce... Era
parca un mister, care dadea o alta atitudine unei situatii care
parea simpla.
Abia târziu, poate peste un an, am aflat, în împrejurari pe care
n-am locul sa le povestesc aci ca Tanase Vasilescu Lumânararu,
om de douazeci de ori milionar în aur, nu stia carte, nu stia
decât sa semneze... si ca boala de ochi era numai un truc, ca
sa ascunda aceasta infirmitate intelectuala. Atunci am înteles
de ce e nelipsit de lânga el secretarul, si de ce omul acesta se
misca, în lumea afacerilor, atât de greu, jucând comedia cu o
abilitate aproape geniala, ca sa însele absolut pe toata lumea.
Acum ma multumeam numai sa-l privesc, captiv al emotiei lui.
- Oi fi stiind eu carte... dar, uite, ca-mi pierd banii din cauza
dumitale... Ma gândesc sa ma retrag.
Mi-a mângâiat mâna mai departe, cu ochi buni.
- Nu-i pierzi, domnule Gheorghidiu... nu-i pierzi... De ce sa te
retragi...? La urma urmelor, daca nu merge afacerea asta...
încercam alta... mai vedem noi... Nu-i vorba, ca as vrea o altfel
de afacere cu dumneata... Sa stii ca daca vrei sa scrii vreo
carte, sa mi-o dai mie s-o tiparesc... Vreau sa tiparesc cartile
dumitale.
Peste vreo doua zile tineam acasa la unchiu-meu un fel de
consiliu, caci oprirea transportului de arama din Germania ne
ameninta sa închidem fabrica. Dar nu era chip sa vorbim cu
Nae Gheorghidiu. Aproape zi si noapte la capatâiul baiatului,
devenise el însusi parca bolnav: palid, cu obrajii grei si nervos,
cu ochii tulburi.
Nicusor, fara sânge, de parea numai o masca albita pe fata de
perna alba, clatina, din când în când, capul din cauza febrei si
atunci parintele, alaturi, tresarea tot:
- Dragul meu, spune ce ai... ce te doare? Mai iei putina
limonada...? Copilul, recunoscator, îl privea lung, deznadajduit
si buzele arse încercau sa murmure ceva, pe urma nu era
decât clatinatul capului, cu ochii sticlosi, feriti.
Nae Gheorghidiu era parca alt om... Nu numai ca nu mai facea
nici un spirit, dar era miscat când noi aratam interes
bolnavului, asculta, cu rasuflarea oprita, orice sfat absurd pe
care i-l dadeam, pe urma arata ca a încercat, sau ca, dupa
doctor, e altceva.
În ultimul timp, mai ales, scriitorii au speculat adevarul ca nu
exista oameni "numai buni", sau "numai rai", ca doar în
melodrama se întâlnesc astfel de varietati extreme. Si s-a
ajuns la o confuzie de trasaturi morale, în care arbitrarul si
întâmplarea joaca rolul esential. Un asemenea scriitor ar fi fost
înclinat sa vada în durerea deznadajduita a lui Nae Gheorghidiu
nuanta de bunatate si dovada de suflet. Nu era decât
exasperarea sentimentului parintesc pentru progenitura, lipsita
de orice semnificatie morala deosebita.
O explicatie, în ordinul specific psihologic, a acestei bunatati ar
fi ca oamenii ceilalti nu exista pentru noi decât în masura în
care le cunoastem dorintele, preferintele, nadejdile, actele si
atitudinea în decursul vietii. Cum, însa, cei mai mediocri dintre
parinti nu cunosc ca indivizi în lume - nu au reprezentarea lor
efectiva - decât pe copiii lor (pe care i-au vazut crescând), e
probabil ca de aceea îi iubesc numai pe ei. Bunatatea
adevarata cere neaparat inteligenta si imaginatie.
Sunt, dealtfel, gesturi si acte de pseudobunatate, care nu sunt
decât variatii periferice si nu îndreptatesc nici o concluzie. E
chiar un soi de bunatate care seamana la culoare cu cea
adevarata, ca albina cu viespea, dar sunt la fel de deosebite.
Când taranimea unui sat oriental iese, cu donite de apa si cu
codri de pâine, înaintea unui convoi de ocnasi, cei care vorbesc
de frumusetea sufletului taranesc vad aici o pilda
incontestabila de bunatate si omenie. Mai mult chiar, e laudata
si ostilitatea pe care cei de la portile caselor o arata gardienilor
"lipsiti de inima", care pazesc pe ocnasi. Dar daca se întâmpla
ca în aceeasi noapte sa fie prins într-un grajd din sat vreun hot
de cai, tot satul tabara pe el si-l sfâsie fara mila. Femeia
asasinata, copilul zdrobit de ocnasii dusi în convoi erau din alta
lume, de departe, dar calul, vezi bine, e din satul lor, al lor.
Alte specii, tot asa de false, sunt în general bunatatea celor
amabili si indulgenti, a imensei majoritati a oamenilor saraci, a
chefliilor generosi, a poetilor tristi, a romancierilor, duiosi, a
cititorilor sentimentali. Mai ales sentimentalismul e un indice
scazut de tot, nu departe de perversiune (daca aceasta o fi
existând) pe scara morala. În afara de constiinta, totul e o
bestialitate. Si sunt nenumarati oameni care, în bucuriile, în
tristetile, în surâsurile, în pasiunile lor, în ideologia, în
generozitatea, în dragostea, în indulgenta lor, în gingasia lor,
sunt numai bestiali.
Dupa ce am aruncat câte-o privire cu compatimire înspre patul
bolnavului, am iesit si l-am asteptat pe unchiu-meu în birou. A
venit numai dupa ce baiatul a atipit putin. Discutia a fost lunga
si plina de reprosuri jalnice din toate partile. Gheorghidiu parea
înmuiat si absolut cu totul altul decât cel obisnuit, chiar când
discuta afaceri. Parca si aci facea apel la compatimirea
celorlalti. Nu parea sa existe solutie, când Lumânararu arunca,
asa într-o doara, ca la Galati a vazut un depozit de fierarie si
aramarie veche.
- Dragii mei, nu s-ar putea sa cumparam noi depozitul ala?...
Ei, draga Lumânararule... tu, Stefane, puiule, ce zici? La Galati,
zici? Nu? Am acolo un prieten avocat... Vasile Stanescu, str.
Domneasca 26 bis... Dati-i o telegrama din partea mea sa se
intereseze ce e cu depozitul... Dar si eu cred ca e al statului.
Daca raspunsul e afirmativ, Stefane, du-te mâine la minister si
obtine aprobarea lui. Îl luam la pretul zilei. În trasura,
Lumânararu e gânditor, întreaba aproape absent de ce s-o fi
strâns lume în fata Cercului Militar si pe urma, uitând de toate
întâmplarile parca, si de când servise tuica în sort de lacheu,
murmura înduiosat:
- E om de inima, domnule. Ai vazut ce prapadit era?
Nae Gheorghidiu era într-adevar de nerecunoscut. Abia a doua
zi, când ne-a venit raspunsul, a redevenit o clipa el cel de
totdeauna. Mi-a spus sa ma duc imediat cu cererea la minister.
Am trecut prin vreo doua birouri de asteptare, pline de lume de
tot soiul... Batrâni uscati, femei tinere, cucoane grase si
mustacioase, domni cu înfatisare respectabila asteptau, unii
trântiti în fotolii, altii pe scaune, destui în picioare. Unui domn,
care mi-a confirmat ca e seful de cabinet, i-am spus ca vreau
sa intru la ministru si m-a poftit politicos sa astept. Ceva
comun tot avea multimea asta pestrita. Un fel de asteptare
nervoasa, care provoaca ticuri, un fel de febra în privirea
abatuta, care te face sa te crezi în sala de asteptare a unui
medic celebru de boli nervoase. Când iesea cineva dinauntru,
toti se ridicau în picioare, dar seful de cabinet facea semn
numai celui indicat. Un domn gras, cu cioc, a stat înauntru,
fara sa se sinchiseasca de cei de afara, peste o ora. În timpul
acesta, ceilalti duceau nervosi mâinile prin par, schimbau locul
pe scaun, unii întrebau câte ceva pe seful de cabinet, citeau
vreo harta sau vreunul din numeroasele avizuri. Eram sigur ca
atunci când domnul cel gras si cu cioc va iesi, va fi linsat. Dupa
câtva timp a venit unul înalt si elegant, care, dupa ce si-a spus
numele sefului si a explicat ca este grabit, a fost introdus cel
dintâi. Îmi ziceam ca, orice s-ar întâmpla, niciodata n-as avea
ineleganta sa trec peste atâta lume care asteapta. Si chiar am
stat pâna la doua dupa-amiaza, lasând sa treaca multi noi-
veniti si mistuindu-ma de uimire ca exista, dincolo de usa, un
om care poate tolera spectacolul acestei asteptari. Mai târziu
am aflat ca unii ministri înadins aduna atâtia nenorociti în sala
de asteptare, ca sa dea impresia ca au resort important si ca
au ajuns departe în viata. De aceea ei amâna, ca profesionistii
care vor sa para ca au clienteala, cât mai mult, lasa sa se
îngramadeasca lumea, si înca de pe scara automobilului, când
sosesc, se întreaba cu îngrijorare daca e plina sala de
asteptare. Când i-am spus lui unchiu-meu ca n-am putut intra,
s-a crucit...
- Cum, domnule, ai stat doua ore acolo, asteptând? Cum, nu i-
ai spus sefului de cabinet cine esti? Asta-i extraordinar. Cât e
ceasul? Noua si jumatate... Du-te, imediat la ministru acasa.
- Acum, la ministru acasa? Surâdeam, crezând ca glumeste.
- Du-te imediat! si fierbea de enervare.
- Dar cum asta, unchiule? O fi omul la masa... Se poate una ca
asta?
- Ce masa, domnule? Lasa-ma cu masa-n pace acum. Mi-e
copilul bolnav, ca m-as duce eu... Stai sa telefonez.
A telefonat si ministrul i-a spus sa ma duc imediat acolo.
Astepta lume si la el acasa, dar o alta lume decât cea de la
minister. Nu era nici o graba. Într-un hol si un salon cu lumina
galbuie ca de candela, cu mobila bogata, dar comuna, desi
erau ici-colo portrete de familie si fotografii, se discuta scazut
politica, se spuneau anecdote. Erau, dupa câte am înteles,
parlamentari, ziaristi, lume de afaceri importanta. Se vorbea si
despre razboi, dar mai putin. Când m-am întors cu aprobarea,
era unsprezece si jumatate.
Cum a vazut hârtia, Nae Gheorghidiu a examinat, pe gânduri,
semnatura, a fumat si a trântit înfundat, în scrumiera de
alama, mucul de tigara. Pe urma a cerut un numar la telefon.
Nici nu putea macar sa stea în fotoliul adânc de piele cafenie,
ci telefona din picioare. Usile erau cu oglinzi, împartite în mici
careuri, totul încadrat în muchii aurite (casa trebuie sa fi fost
construita de vreun alt parvenit, dar aleasa apoi anume de
unchiu-meu) si astfel îl priveam de doua ori: o data în picioare,
greoi, aprig, sigur de el si combativ, iar a doua oara rasfrânt,
farâmitat de careurile oglinzilor din usa, într-o multiplicitate de
imagini taiate, fara forma, lucioase si iuti. Nu putea obtine
numarul si s-a întors spre mine autoritar, desi sacoul larg îi
atârna.
- Te duci imediat la Vasile Marinescu, secretarul general, si-i
spui ca-l rog sa-mi lucreze mâine, neaparat, hârtia.
- Dar mâine e duminica, unchiule, nu se lucreaza la minister.
- Taci din gura, ca stiu eu ce spun. Nu ma-nvata tu pe mine...
Luni trebuie sa avem, la 9 dimineata, hârtia gata...
- Eu nu vad cum... Si pe urma, acum? Aproape de miezul
noptii?
- Miezul noptii? Acum se rezolva, baiete, afacerile serioase la
noi... ziua nu vin la minister, ca sa astepte acolo, decât
nenorocitii care cer câtiva poli ajutor, si strâmba buzele groase
a scuipat.
- Si pe urma, ce înseamna o zi întârziere?
- Nu trebuie sa pierzi nici o zi. Daca mai afla si altii de depozit?
Hei, baiete, cum crezi tu ca se manânca o pâine în tara
româneasca?
Nu era întâia oara când îl auzeam spunând asta si nici nu era
singurul om care o spunea. Atât de deseori am auzit
exclamatia asta, încât am impresia, falsa desigur, ca în tara
mea pâinea e supremul scop al oricui si masuratoarea tuturor
valorilor sufletesti. "Vreau sa manânc si eu o pâine" (si nimic
altceva). "A mâncat pâine în casa mea." "Da-i si lui, acolo, o
pâine." Idealul fiecaruia pare sa fie, cu exclusivitate, sa câstige
cât mai multe pâini, izbânda în viata si-o apreciaza dupa
numarul de pâini de care dispune. Iar maximum de altruism
consta în satisfactia "de a da si altuia sa manânce o pâine de
pe urma ta" (dar nu mai multa, "ca se obrazniceste"). Tara a
grâului si a foamei cronice în trecut, traieste si acum sub
obsesia pâinii, care eclipseaza oricare alte preocupari ale
constiintei, orice drame în zona superioara. Tragediile sunt aci
în gradul "luptei pentru existenta", caci viata, infinit mai usoara
ca în Apus pentru cei mediocri, ca si pentru canalii, e
neînchipuit de grea pentru oamenii de merit si pentru cei care
vor sa ramâna cinstiti, decât oriunde, în lume. Dealtfel, am
aflat, în alta împrejurare, un fapt care îmi confirma si mai mult
aceasta falsa impresie: în loc sa raspunda la o polemica
stiintifica a unui coleg al sau, un savant localnic l-a vestit ca
are "sa-l faca sa se predea prin foame" si a manevrat asa încât
a izbutit.
Fireste ca viata ar fi atroce în asemenea societate. Din fericire,
compatriotii nostri, în masura în care toata observatia ar putea
fi adevarata, par sa fie, ca toti orientalii, de un vulgar si aprig
senzualism. Ceea ce nu se poate obtine pe cale sufleteasca si
de constrângere a constiintei, se obtine usor prin femei, care,
daca stiu sa se refuze si sa manevreze cu trandafirul rosu, nu
cunosc refuzul. Situatii se fac si se desfac prin femei, nu iubite,
ci dorite. Nu e aci numai o nuanta, ci o deosebire
fundamentala. Ceea ce un profesor universitar nu poate obtine
dupa umilitoare audiente, obtine o actrita într-o convorbire
telefonica de un minut. Mai au acelasi succes cei influenti, care
pot practica dictonul: "Do ut des"; exact: da-mi, daca vrei sa-ti
dau si eu. Ca unchiu-meu, care, pierzându-si încrederea în
mine, a încercat iar la telefon. De data aceasta a izbutit sa
obtina numarul dorit.
- Casa domnului secretar general Vasile Marinescu? Da? Da-da-
da, aici eu sunt... Puiule draga, uite ce te rog. Am obtinut
pentru fabrica noastra o aprobare de arama veche de la
Galati... Multumesc... multumesc... Dar uite ce te rog... esti
dragut, bravo... uite, am nevoie sa mi se lucreze chiar mâine
hârtiile... de... da, am nevoie de ele luni de dimineata... Puiule
draga, te rog foarte mult... Ce-are a face? Cheama pe cineva...
e un sef de birou Misoiu, sau nu stiu cum naiba îi mai zice,
cheama-l pe el... În zece minute, hârtiile sunt gata... Ei, asta-i...
nu-i nimic... îi gasim noi adresa. Ce-are a face? Îi dai data de
azi, ultima la iesiri, si mi-o iscalesti dumneata chiar mâine...
Sper sa nu ma refuzi. E, hai, copacel... copacel... Am eu omul
meu care face toate... da-mi numai aprobarea dumitale...
Bun... bravo... multumesc... Asa... sarutari de mâini doamnei...
când veniti la noi la masa?
A asezat, învingator, receptorul pe aparat. I s-au luminat ochii
grosi, de obicei de un verde congestionat, iar obrajii mari si
cazuti erau acum bine sprijiniti de gura, pe care lipsa mustatii
o vadea si mai goala în surâsul ei de satisfactie.
A fost pentru mine un nou prilej de nedumerire si reflectiune.
Mi s-a parut izbitor contrastul dintre încrederea senina cu care
acest om privea destinele comunitatii (viitorul apropiat al tarii
nu-i da nici o umbra de îngrijorare, indulgenta lui pentru
greselile împotriva statului era foarte mare si nici o masura de
prevedere nu i se parea necesara, desi era un om politic si ar fi
trebuit sa aiba simtul raspunderii), si faptul ca era, cu toate
acestea, continuu nelinistit de soarta afacerilor lui personale,
banuind pe oricine, neîncrezându-se în abstractii si numarând
pe degete, de doua ori de fiecare data, îngrijorat de orice
posibilitate de esec, gata, ca o fiara, sa reprime, fara crutare,
orice amenintare cât de vaga. Nu stiu daca am dreptate sa
trag concluzia ca oamenii problemelor mari sufletesti sunt
tocmai dimpotriva: nelinistiti de calea destinelor care li s-au
încredintat si fata de vinovatii mari, atunci când e vorba de
soarta colectivitatii; fara indulgenta, dar optimisti, neglijenti si
iertatori, atunci când e vorba de interesele lor personale.
Aceasta constatare ar pune poate putina ordine în frica pe care
o au scriitorii de a nu vedea pe unii "prea în negru, iar pe altii
prea în roz". Negresit, oamenii sunt si buni si rai, dar e necesar
sa se precizeze în ce împrejurari. Trei nule puse înaintea cifrei
una sau dupa ea, nu înseamna acelasi lucru.
Totusi a fost nevoie sa ma duc din nou la ministru. În salile de
asteptare cred ca era aceeasi lume din ajun. Seful de cabinet
al secretarului general a venit cu mine si a cerut sa fiu introdus
cât de repede. Aceste situatii exceptionale îmi sunt cu
adevarat insuportabile. Aveam impresia ca mi s-a uscat pielea.
Negresit, sunt nemasurat de orgolios, dar, hotarât, asta ca
personalitate sufleteasca numai: ca personalitate sociala ma
simt într-o situatie falsa si nesigura când ma saluta prea
respectuos chiar un servitor. Parca merg în calcâie. Împing
nelinistea asta atât de departe, se vede, însa, încât as putea sa
ma plâng de cele mai multe ori, si pe drept cuvânt, de
exagerata familiaritate si lipsa de stima sociala care mi se
arata.
Din punctul lui de vedere, Nae Gheorghidiu a avut dreptate.
Luni a venit un referat de la Galati, anuntând ca un localnic se
oferea sa cumpere aramaria cu un pret mult mai ridicat decât
cel dat de fabrica noastra, dar era prea târziu, hârtiile erau
semnate.
Peste vreo saptamâna, în preajma Pastilor, am facut un
aranjament cu ceilalti si, cu toate ca nevasta-mea insista sa
ramân, am iesit din asociatie.

E TOT FILOZOFIE...

Îmi dadea o impresie de echivoc: ma simteam în mâna celor
doi oameni, care luau necontenit aere grave si atitudini
importante, ca în mâna unui medic, care-ti aplica aparate si
face încercari cu tine, fara sa spuie exact ce vrea, pretinzându-
ti, destul de nejustificat, absoluta încredere. Dealtfel, mi-e greu
sa merg imediat în spatele cuiva, cu obligatia sa calc exact în
urmele lui.
Mai ales ca în timpul acesta munca mea la Universitate ma
pasiona si fara îndoiala ca a fost cea mai rodnica din viata
mea. Chiar în a doua jumatate a lui april am avut o lucrare de
seminar, care a fost o adevarata lectie despre Critica ratiunii
practice. Profesorul, foarte serios si foarte pretentios, obisnuia
sa lase pe catedra pe studentul care expunea lucrarea, iar el
trecea în rândul auditorilor, în prima banca. Noutatea era acum
ca, spre deosebire de toti colegii mei, care-si citeau lucrarile,
eu vorbeam, timp de o ora, despre tema data, fara altceva
dinainte decât o pagina cu note.
Negresit, Critica ratiunii practice, excesiv dogmatica, prezinta
mult mai putine greutati decât aceea a ratiunii pure, chiar în
textul kantian, ba înca, tinând seama mai mult de sala decât
de profesor, cautasem sa ocolesc cât mai mult dificultatile
metafizice. Nevasta-mea a fost pâna seara grava si tacuta.
Faptul ca fusesem tratat de profesor cu atâta deferenta
masurata, ca timp de o ora fusesem pe catedra obiectul
privirilor unei sali pline, în care erau si câteva studente,
frumoase, necunoscute noua, de la alta facultate probabil,
sfiala admirativa cu care eram felicitat de colegi si de roiul de
fete care ma înconjurase, la sfârsitul orei lânga catedra, o
intimidasera.
S-a rezemat de bratul meu, calda si îngândurata. Aveam de
facut cumparaturi si simteam nevoia sa schimb oboseala în joc
si destindere. Am fost cu trasura dupa-masa la Sosea, pâna
dincolo de vila Minovici. A vorbit în timpul plimbarii putin si
parea mereu preocupata. Numai când a fost în patul jos si larg,
ghemuita între pernele albe, dupa obiceiul ei, a soptit, parca
mai mult pentru ea: "Uf... si filozofia asta!" Spunea "uf, si
filozofia asta!" cu un fel de ciuda, cum ar fi spus: "uf, rochia
asta!" sau "uf, pantoful asta!" care o strânge.
- Dar ce-ti face filozofia, fata draga?
- Nu pricep nimic... nimic, si-i erau ochii mari si albastri,
încruntati de necaz.
- Cum, acum, dupa ce ai audiat aproape doi ani cursuri de
filozofie, constati ca nu pricepi nimic?
- Lasa-ma-n pace... niciodata n-am priceput nimic... ce naiba
vor toti filozofii acestia?
- Si-i iubesti tu... cred ca nimic mai mult... Asa o fata sluta ca
tine...
- Asculta, vorbesc serios acum... Te rog foarte mult...
- Ei, cum vorbesti serios, draga mea, daca vrei sa stii ce vor
filozofii?
Lumina lampii, strânsa si rasfrânta de abajur, îi poleia
rotunzimile albe, în culcusul patului cu perne mari, patrate, de
olanda parca scrobita.
- Asculta, ti-a trecut vânataia pe care ti-ai facut-o la genunchi,
când te-ai lovit de scaunul cazut ieri? si i-am ridicat camasuta
spumoasa de pe genunchi, ca sa vad.
Si-a tras-o nervoasa la loc.
- Lasa asta si raspunde la ce te întreb.
- Cum, draga, vrei sa stii serios ce vor filozofii?
- Da... si era grava ca un copil care cere luna sau pasarea de
aur...
- Nu stiu...
- Cum nu stii? Atunci de ce vorbesti la Universitate?
- Ce vrei sa fac? Vorbesc si eu asa...
- Dar lumea de ce spune ca stii?
- Spune cineva enormitatea asta?
- Lasa-ma-n pace, ca nu vrei sa-mi spui, si albastrul ochilor i s-a
întunecat, buza de jos, umeda, i s-a rasfrânt a ciuda.
As fi vrut s-o sarut, asa îmbufnata si copilaroasa ca o cadâna.
- Fata draga... zau daca stiu.
- Spune ce stii... Ce-ai vrut sa spui azi când ai spus "neliniste
metafizica"?
M-a mirat ca a retinut expresia, dar pare-se ca a frapat-o ca pe
excursionisti un obiect de curiozitate colorata, în muzeu.
- Neliniste metafizica? si o priveam adânc în ochi... Neliniste
metafizica e sa privesti o femeie în ochii mari.
- Ei, nu...
- ... Sa simti ca lumea e fara margini, ca suntem atât de mici,
ca frumusetea are pete si e trecatoare, ca dreptatea nu se
poate realiza, ca nu putem sti niciodata adevarul. Sa fii, din
cauza asta, trist... sa iubesti florile si sa zâmbesti când vezi
oameni ca Nae Gheorghidiu, care nu banuie nimic si îsi au
socotelile lor.
Genele lungi se întind usor ca o mirare peste apa albastrie
dintre ele.
- Nu putem sti adevarul? Cum? dreptatea nu se poate realiza?
si ascultând în ea, o clipa, pe urma: frumusetea are pete si e
trecatoare?
- Da, fata draga, adevarul nu-l putem sti niciodata, niciodata...
dreptatea nu se poate realiza pe lume... iar frumusetea are
pete si e trecatoare... Asa, ca pata asta, de deasupra
genunchiului tau...
- Ei, esti revoltator, mârâia, pacalita în asteptarea ei.
- Iar acum doua saptamâni ai avut si un guturai de nu avea
nimeni curajul sa te sarute, iar nasul ti-era inform si rosu... Ba
înca ar putea fi si mai rau, zi Doamne fereste... ai putea fi
bolnava de stomac, de pilda...
- Ah, taci cu prostiile... spune-mi mai bine ce e filozofia...
- Tare mi-e teama ca daca nu ti-o conveni nici ea, o sa-i spui
"sa taca" si filozofiei. Voi femeile...
- Te rog... nici un "voi femeile"... eu sunt eu... eu nu sunt
"femeile".
Am tras-o de nas, s-a aparat ca de o albina cu palma... si pe
urma iar a luat mutra întrebatoare.
- Stai întâi sa îndrept abajurul, ca sa-ti fie capul în lumina... Nu
pot suferi sa-ti vorbesc, fara sa-ti vad ochii. Îmi da "nelinistea
metafizica", si întorcând lampa cu abajur mare, verde, de citit
seara, am scaldat-o în lumina. Cu formele ei calde si vii, era ca
o bucurie a serii.
- Ah... iar începi... credeam ca ai devenit serios, si trase de
urechile de dantela puisorul de puf.
- Draga, filozofii, ca toti copiii, au vrut sa stie la început "cine a
facut lumea?".
- Cine s-o faca? Dumnezeu...
- Da? Ai uitat întrebarea: dar pe Dumnezeu cine l-a facut,
taticule?
- !?... se mira cu ochii mariti si gura micsorata.
- Sigur. Îndeosebi, ei ar fi vrut sa stie ce se întâmpla cu omul
dupa moarte... Daca exista suflet... si daca sufletul e muritor.
Au vazut însa curând ca aici dezlegare nu poate sa fie si,
modesti, dându-si seama ca nu pot cunoaste nimic de dincolo,
au cautat sa cunoasca mai bine lumea de dincoace, lumea asta
în care traim. Negresit, mai toti au facut si metafizica
religioasa, dar cei mai multi, si în principalul operei lor, s-au
întrebat ce e lumea...
- Ce sa fie? si era mirata ca filozofii si-au pus o întrebare atât
de simpla.
- Ce? ti se pare asa de usor de raspuns?
- !?
- Draga fata, înca de la început s-a vazut ca nici întrebarea asta
nu are un raspuns limpede. De trei mii de ani - si, poate, mai
demult - gânditorii cauta dezlegare: Ce este lumea? Ce putem
cunoaste din ea? Cei care au încercat un raspuns se numesc
filozofi, iar ansamblul raspunsului lor, un sistem de filozofie. De
aceea, în centrul filozofiei sta asa-zisa teorie a cunoasterii.
Motru, de pilda, e profesor de logica si de teoria cunoasterii.
Pare enervata, deziluzionata, îsi ridica usor camasuta alba pe
umerii rotunzi si cruzi.
- Dar bine, cu aceasta cunoastere a lumii nu se ocupa stiinta?
Ce mai e nevoie de o teorie a cunoasterii?
E mirata, asa cum se mira profanii ca filozofia se ocupa de
lucruri care lor le par excesiv de simple, caci nimic nu pare mai
simplu decât o axioma. Asa cum elevii, care urmeaza
matematicile superioare, se mira ca li se cere sa demonstreze
ca 3x7=7x3.
- E cu totul altceva, fata urâta... Dealtfel, cei mai multi filozofi
au tagaduit posibilitatea stiintei.
- Ei, cum asta? întreaba, nevinovata...
- Ei spun ca, în afara de ce e formal si nu al realitatii, în afara
deci de matematici si de ce se leaga de ele: geometria,
mecanica si fizica, în genere, nu putem cunoaste nimic sigur.
"Sigur", întelegi?
- Si cum asta? Dar medicina?
- De medicina nici nu mai vorbim. Indicatiile ei se bat în cap si
determina mode. Unii cred ca de doua mii de ani n-a facut nici
un progres, în afara de chirurgie, care e tehnica pura. Medicina
nici astazi nu poate vindeca un guturai macar si ai vazut ca eu
a trebuit sa astept doua saptamâni pâna sa te pot saruta ca
lumea...
- Ah! si-mi da mânioasa cu puisorul de puf în cap.
- A recomandat, zeci de ani, dusurile reci pentru cei nervosi si
acum le condamna, gasindu-le omorâtoare mai ales pentru cei
nervosi, de le-a înlocuit cu cele scotiene. A recomandat o
jumatate de veac mâncarurile fierte mult, cu grija, si azi le
recomanda aproape crude, sa nu li se piarda vitaminele. A
recomandat operatia de apendicita, pe urma a combatut-o, a
recomandat medicatia intensa, ca sa revie pe urma la
stimulente si iar sa se întoarca. Am citit zilele trecute ca un
medic e de parere ca apa murdara de râu e mai buna de baut,
tocmai pentru ca are bacterii, necesare organismului, si e deci
împotriva filtrarii. Ba se pare ca unii medici sunt si împotriva
aeratiei camerei de dormit, pentru ca sa nu se consume oxigen
în timpul somnului si odihna sa fie deci completa si citeaza
cazul pasarilor, care dorm cu pliscul sub aripa. A fost un
principiu: "digeram cu picioarele mai mult decât cu stomacul"
si acum unii recomanda siesta linistita, dupa pilda animalelor
care se odihnesc dupa masa. Tuberculosilor li s-a recomandat,
cu pasiune, aerul cel mai tare al muntilor si, dupa ce au murit
cu sutele si miile acolo, au fost coborâti, ceilalti, mai jos.
Dealtfel, multi se întreaba daca nu cumva cea mai teribila
dintre boale, aceea a cancerului, nu e un rezultat al excesului
de medicamentatie, dovedind astfel ca nu câstigam nimic, ca,
în schimbul unei aparente îndreptari, ne loveste mai rau, mai
cumplit. S-a observat, în orice caz, ca populatiile care
ignoreaza medicina traiesc mai sanatos si mai mult decât cele
care la tot pasul alearga dupa doctori. Asta ca sa-ti dau un
exemplu. Asa cu toate... De istorie ce sa mai vorbesc? Ai vazut
cum îsi bate joc Anatole France de ea. Dealtminteri, filozofii nu
se gândeau numai la medicina, ci la tot ce poate fi obiect de
stiut. Nu putem cunoaste nimic cu adevarat.
- Tot nu pricep... cum nu putem cunoaste?
- Asculta, sa te întreb altfel. Cum cunoastem noi lumea?
- Prin simturi...
- Foarte bine... dar simturile sunt înselatoare:

Urechea te minte si ochiul te-nsala...
Ce-un secol ne zice, ceilalti o dezic...

Culoarea nu e a lucrurilor... e a ochiului nostru... Daltonistii vad
verde în loc de ros. Daca toti am fi daltonisti, toate lucrurile
rosii ar fi verzi, ochiul sufera de atâtea ori, dealtfel, de
halucinatie... urechea de asemeni... "mi s-a parut ca m-a
strigat cineva", pipaitul însala, simtul inferior însala... Cei
carora li s-a amputat piciorul se vaieta înca uneori ca-i doare
unghia de la deget. Lucrurile n-au nimic al lor: nici forma, nici
culoare, nici sunet. Dealtfel, n-ai vazut si în somn cum ne
însala simturile? Traiesti în vis tocmai ca în viata. Soarele te
arde, iarba e umeda, gheata rece, vezi ce nici n-ai gândi,
câstigi saci cu bani de aur. Ba chiar banuiesti ca esti în vis si
îngrijorat, cauti sa verifici, te pipai. Dar te convingi ca e
realitate. Pentru orice gânditor adevarat a ramas stabilit ca nu
putem avea nici o încredere în simturi. Totul e relativ. Nasciorul
dumitale pare un nas de Cyrano pe lânga o cârna adevarata.
- Asculta... si iar îsi arata amenintatoare dintii albi, dintre care
doi din fata, de sub buza rosie de sus, putin mai lati, ca doua
minuscule petale, îmbietoare, de floare de cires.
- Cine ar banui ca alamiul parului dumitale e facut cu ajutorul
ceaiului...? Pe toti îi însala.
- Ah! si a început indignata sa dea cu picioarele si pumnii în
mine, aratându-mi suvite de par auriu din crestet: Uite... uite.
- Draga, ma lasi sau nu sa fac filozofie?
- Daca spui infamii?
- Ce infamii? Astea sunt infamii? Vezi ca daca nu stai linistita,
vai de chica dumitale alamie. Si, dupa ce s-a potolit putin: Îmi
spui uneori ca ma iubesti. Si eu trebuie sa cred asta... desi stiu
ca e ceva foarte relativ... Cine stie...?
Ma priveste cu ochi mari de copil furios.
- Ai spus ca faci acum numai filozofie...
- Dar ce? Crezi ca asta nu-i filozofie? Sa stiu daca ma iubesti
sau nu? (Când îmi dau seama acum cât de putin banuiam ce
sens profund avea sa aiba într-o zi aceasta afirmatie pentru
mine, ce înnebunitoare problema fara solutie avea sa-mi puie,
cât aveam sa-mi repet întrebarea la nesfârsit, îmi vine sa surâd
melancolic de seninatatea cu care glumeam atunci, cum ar
glumi, fara sa stie nimic, cei al caror tren a si pornit pe o linie
pe care alt tren vine dimpotriva.)
- Nu te iubesc deloc... continua.
- Dar sub aparenta, s-au întrebat filozofii, nu e nimic absolut,
nimic care sa reziste oricarei analize? Si fiecare a propus câte
ceva. Fiecare a avut un sistem al lui. Primii filozofi greci mai
cunoscuti au emis teorii oarecum simple. Pentru Tales din Milet,
daca ai cauta si ai cauta, ai vedea ca esenta, absolutul, este
apa. Ea se transforma în toate lucrurile care sunt pe lume.
Pentru Heraclites, care nu vedea decât miscare si
transformare, dimpotriva: esenta, absolutul, era focul, un foc
mai pur însa. Altii, mai vechi, crezusera ca e pamântul, altii
aerul. De fapt, toti întelegeau prin aceste "principii" ceea ce
stiinta moderna întelege prin "energie", care, transformându-se
în orice, creeaza lumea existenta. Deci, vechii filozofi greci
erau niste fizicieni. Erau, dealtfel, si buni matematicieni.
Pytagora chiar credea ca numarul e singura realitate în lume.
Caci aparentele ar fi înselând, dar numarul nu însala niciodata,
3+4 fac oricând sapte. Altii au gasit ca miscarea e absoluta.
Zenon credea ca, singur, repaosul. Dar sa trecem peste acesti
primi filozofi, caci toti au dreptate, dar toti exagereaza.
- Asculta, nu pricep.
- Ei, mereu nu pricepi... Si pe urma, surâzând: Un filozof nu
trebuie priceput, caci asta e imposibil. Dealtfel, filozofii toti se
declara, de trei mii de ani încoace, unii pe altii ininteligibili. Si
daca ei nu se înteleg... atunci cum vrei sa-i întelegi tu?... Asa
cum esti... Si o privesc cu o prefacuta desconsiderare.
E foarte atenta si nu ia în seama nimic.
- Bine, dar nici profesorul nu-i întelege?
- Nici el, nici nimeni. Un sistem de filozofie e un sistem frumos
sau nu e nimic. Nu uita ca el e un mare profesor de istoria
filozofiei. Un istoric memorizeaza. El expune pe rând sistemele,
nu le explica. Caci, în general, aceste sisteme sunt capodopere
de logica si metoda. Numai daca le admiti însa punctul de
plecare, adica tocmai cel care e declarat, în genere,
ininteligibil. Filozofii si nebunii sunt cei mai mari adepti ai
logicii. Daca admiti unui nebun ca el e de sticla, atunci totul
decurge cum nu se poate mai normal. Se fereste de tine ca sa
nu se sparga, se spala cu grija ca sa fie mereu limpede, îsi
studiaza greutatea, spera sa devie sonor, si asa mai departe.
Dealtfel, dupa primii filozofi greci, au urmat sofistii, care au
împins îndoiala pâna la ultimele consecinte. Daca nimic nu e
adevarat, atunci se poate afirma orice. Totul e sa fie frumos
exprimat. Daca "omul e masura lucrurilor" si, oricât s-ar trudi,
nu descopera decât minciuna, atunci sa aleaga cel putin
minciunile agreabile. Cum vezi, ei sunt stramosii autorului tau
favorit, Anatole France, care afirma si el ca orice idee se poate
sustine, ca adevarul nu poate fi aflat si ca singurul lucru care
ne ramâne de facut e sa cautam frumosul si agreabilul. Iar în
locul unui filozof, el prefera o statueta sau, si mai bine, o
femeiusca frumoasa ca o statueta... Cu toate ca nu
împartasesc convingerile lui, cu toate ca ai sânii atât de urâti,
uite, uneori privindu-te, simt si eu ca are putina dreptate.
S-a înfasurat de necaz, toata, de la picioare pâna sub barbie,
cu plapuma cu atlazul ivoriu, ca un copil în fasa.
- Foarte bine, spune mai departe.
- Spun, daca dai iar plapuma deoparte.
- Dar sa spui... auzi? si e mereu copilaroasa ca o cadâna.
- Spun. Dar pe scurt acum, ca, uite, se face ziua. O privesc
cercetator. Sunt singur acum, dupa miezul noptii, în tot
cuprinsul pamântului, al stelelor, al nemarginirii albastre, cu
femeia aceasta, goala pe alba piramida a pernelor, sub lumina
lampii.
- Ce-are a face ca-i târziu...? spune.
- Ei bine, au urmat, lasând deoparte pe cei mai putin
însemnati, timp de aproape doua mii de ani, o serie de mari
filozofi, care, indignati de atitudinea sofistilor (caci acestia,
gasind ca simturile însala, tagaduiau totul), au cautat daca nu
exista un alt mijloc, mai sigur, de aflat adevarul. Si au gasit ca
ratiunea e un bun instrument si ca ea ne poate ajuta sa
descoperim câteva adevaruri absolute. Socrate a gasit ca
binele e ceva absolut. Platon a ajuns la concluzia ca ideile nu
sunt supuse schimbarii. Animalul se naste, creste, moare; dar
ideea de animal, speta, ramâne undeva, departe, în aer, în cer;
Aristotel gasea ca ramâne sigura activitatea, cine nu se misca
e mort ca un tablou pe perete, activitatea e o certitudine.
Descartes gasea ca sigura e îndoiala, deci cugetarea - si de aci
deducea existenta sigura a lumii. Spinoza, înca mai rationalist
decât ceilalti, ajungea la concluzia ca sigura e substanta, adica
Dumnezeu, si tot ce exista nu sunt decât moduri si forme ale
substantei. E panteismul exprimat cu aproximatie în literatura,
în ideea nu ca Dumnezeu e în toate, ci ca e toate: floare, pom,
munte, om, gândire; Leibniz, tot pe calea ratiunii, gasea ca
absolut certa e existenta substantei active, a monadelor adica,
un fel de mici suflete din care ar fi facuta lumea. Acestia au
fost rationalistii principali, caci i-am lasat deoparte pe multi,
între care si pe religiosi: Plotin din Alexandria, pe filozofii si
sfintii crestini: sfântul Augustin, sfântul Anselm, sfântul
Bernard, sfântul Toma d'Aquino si altii. Dormi cu ochii deschisi
sau asculti?
Sta rezemata în cot:
Spune înainte... Si avea bratul alb si gol.
Asadar, timp de doua mii de ani, acestia si discipolii lor au
cautat, îngroziti de nesiguranta simturilor, sa gaseasca sprijin
în ratiune sau în credinta în Dumnezeu. A venit însa scoala
filozofica englezeasca, stii ca englezii sunt oameni practici, si a
afirmat ca nimic nu putem sti decât tot prin simturi. Ratiunea
nu duce decât la vorbe goale. Unul dintre acesti englezi, Roger
Bacon, si dupa el altul, Francis Bacon, peste trei veacuri, ne
îndeamna sa ne întoarcem la natura si sa nu credem decât
ceea ce se poate controla. Ei sunt parintii stiintei moderne.
Ceilalti englezi, care au filozofat, s-au multumit sa tagaduiasca
valoarea virajului ratiunii. Locke afirma contrariul celor ce se
sustinuse doua mii de ani. Numai prin simturi putem cunoaste
ceea ce e de cunoscut, prin experienta. Înainte de experienta
sufletul e "tabula rasa". Totul vine prin simturi. Episcopul
Berkeley trage concluzia ca daca totul nu exista decât câta
vreme e cunoscut prin simturi, atunci tot ce nu e cunoscut nu
exista; si cum cunoasterea e un act spiritual, spiritul e totul,
deci materia nu exista si senzatiile sunt provocate de spiritul
cel mare: Dumnezeu, asa cum sufletul provoaca si traieste
visele. Viata si materia sunt numai un vis al spiritului: David
Hume tagaduieste spiritul si revine, într-o forma noua, la
vechiul scepticism al sofistilor. Nimic nu exista în realitate.
Totul e numai relativ la noi si se reduce la legile asociatiei
ideilor. Nici numarul, nici cauza, nimic nu exista, afara de ceea
ce aduc simturile si care, fireste, nu are nici o valoare
stiintifica. Tot un englez, si înca fata bisericeasca, filozoful
Thomas Reid, a combatut aceasta filozofie a iluziei, spunând,
între altele, si o anecdota care a avut mare succes la vremea
ei. "Ma întâlnesc, zilele trecute, cu bunul meu prieten, John sa-i
spunem. Era foarte amarât. «Dar, John, ce s-a întâmplat cu
dumneata?» «Sunt amarât. Mi-a înnebunit baiatul cel mare»...
«Arthur? Ei, nu mai spune... cel care studia filozofia la Oxford?»
«Tocmai el. A venit acum de sarbatori acasa. Fireste ca am
gasit o masa bogata si, emotionat, l-am întrebat ce a învatat
acolo la Universitate...» «Multe, tata, si lucruri pe care nici nu
le banuiesti. Am învatat, de pilda, ca nimic nu exista, ca totul e
o creatie a simturilor mele, masa, cu tot ce e pe ea; uite, mâna
mea e si ea creatie a simturilor mele. Tot ce ma înconjoara e o
creatie a simturilor mele. Dumneata însuti, tata, esti o creatie
a simturilor mele»... Când am auzit asta, mi s-a facut rau. M-
am ridicat furios în picioare si i-am spus, cuprins de mânie:
«Bine, ticalosule, ca vinul si paharul, si masa or fi creatia
simturilor tale... poate... nu stiu. Dar sa-mi spui mie ca eu sunt
o creatie a simturilor tale, când stiu bine ca eu te-am facut pe
tine?... Asta e prea-prea. Iesi afara din casa mea si du-te la
filozofii tai»."
Râde amuzata cu dintii ca miezul unui fruct rosu.
- Episcopul asta avea dreptate...
- Te cred ca-i dai dreptate... Totdeauna episcopii au fost de
acord cu femeiustile frumoase. Dar acum am obosit... Dealtfel,
am ajuns la Kant, care e cel mai mare dintre toti. El i-a împacat
pe cei doua mii de ani de rationalism - adica de împacat nu i-a
împacat, dar a gasit calea adevarata cu empirismul stiintific al
englezilor. El a spus: nici ratiunea singura, nici simturile singure
nu pot oferi un adevar sigur. Ratiunea singura o ia razna,
simturile singure sunt moarte. Lumea cea adevarata, care ne
stârneste impresiile, n-o cunoastem. El i-a zis lumii aceleia
"lucru în sine", numen. Numenul, acest miez al lucrurilor, nu-l
poate cunoaste nimeni. Când vrea sa ajunga la noi, el ia forma
dictata de simturi si se organizeaza asa cum cere ratiunea
noastra. Când acest numen vrea sa intre în cetatea mintii
noastre, el trebuie sa se supuie formalitatilor necesare, sa
îmbrace un anumit costum, sa pastreze obiceiurile si
prescriptiile. Ratiunea nu poate sti nimic din ceea ce e în afara
de zidurile cetatii, dar garanteaza pentru ordinea si siguranta
celor dinauntru. Prin urmare, si dupa Kant, lumea pe care o
vedem e un vis al fiecaruia din noi, dar un vis care se formeaza
dupa anumite reguli, nu asa la întâmplare, dupa regulile
"casei" adica ale sensibilitatii, ale judecatii si ale ratiunii.

Un vis al mortii-eterne e viata lumii-ntregi...

Iata, fata draga, filozofia, explicata, atât cât s-a putut, ca s-o
înteleaga si o proasta mica, asa ca tine...
S-a întarâtat ca o pisica în culcusul de olanda alba.
- Iar începi?
- Ei, atunci, poftim, retractez: o proasta mare.
- Asculta, sa nu ma scoti din sarite... Spune-mi mai bine acum
altceva. Daca lumea care exista e un vis al fiecarui om, dupa
reguli stabilite, cum se face ca toti oamenii viseaza dupa
aceleasi reguli?
O privesc cu o nemaipomenita mirare.
- Zau ca nu esti chiar asa de proasta.
S-a înfuriat, vrea sa-mi prinda mâna ca sa mi-o muste.
- Zau ca nu glumesc... Asta s-au întrebat si ceilalti filozofi,
citind pe Kant. El spusese ca exista o "constiinta în genere".
Dar, se vede ca e prea putin... Pe tine te multumeste aceasta
afirmatie, caci pe confratii tai într-ale filozofiei nu...
N-am apucat sa termin fraza, caci m-am pomenit cu amândoua
pernele de puf si dantela în cap.
- Draga fata, nu mai stiu cum sa ma înteleg cu tine... Daca-ti
spun...
Ma întrerupe poruncitor...
- Stai, acum vino aproape si-mi raspunde la o întrebare.
Iau o mutra supusa, cu ipocrizie, si astept.
- Da?
- Cine era o fata blonda si uscata?...
- Care?
- Una urâta... dupa lucrare, când tu vorbeai cu profesorul,
câtiva baieti si vreo doua fete discutau despre tine. Asta se
lauda ca te cunoaste... Un baiat spunea si el ca ati facut liceul
împreuna.
- Cine, frate?
- Ei, cum cine? Una... blonda si urâta. Era în capul bancii a
cincea.
Nu stiu nimic, dar spun la întâmplare:
- Care, aia din capul bancii a cincea...? A...! blonda... aia cu
gura frumoasa...?
Strâmba din buze.
- Da, frumoasa, daca era vopsita ca o paparuda.
Am înteles si joc mai departe, cu mutra cea mai convinsa:
- A, stiu acum. E o fosta metresa a mea...
Ma priveste o clipa uimita, cu sprâncene circomflexe.
- Mizerabile, si se napusteste asupra mea cu pumnii.
- A, da... frumoasa fata... ce gura avea...
M-a împins cu picioarele afara din pat si, ca sa nu cad, a trebuit
sa cobor.
- Draga, avea o gura calda si lacoma...
Striga la mine mânioasa:
- Taci... n-auzi, taci...
Si, laudaros, din mijlocul dormitorului:
- Lacoma... draga... Aia stia sa sarute, nu ca tine.
Arunca acum cu pernele în mine, strigând în genunchi, în
mijlocul patului:
- Nu ma intereseaza... taci... nu vreau sa aud... era sluta.
- Când te strângea în brate... niste brate, cu adevarat colaci de
salvare...
Vrea sa-mi arunce cartea de pe mescioara în cap, dar sar mai
înainte, o prind în brate si o culc în pat. I-am fixat umerii în
olanda alba a asternutului, petrecându-i mâna stânga pe sub
talie, arcuindu-i astfel pieptul cu sânii mici. Îi prinsesem
amândoua mâinile, caci cu cotul îi apasam bratul stâng, iar cu
degetele îi înclestasem bratul celalalt aproape de umar. Corpul
îi era de sub sâni în jos liber si gol tot, dar nu putea sa scape
din prinsoare, cu toata truda ei de zvârluga. În felul acesta
gura îi era în voia mea, caci stam în genunchi si aveam si
bratul drept cu totul liber. N-o sarutam. Îmi apropiam numai
buzele de coltul gurii ei si asteptam. Se smucea, arunca
picioarele cautând sa ma loveasca, dar totul era de prisos.
Camasuta i se adunase spre gât. O întrebam ironic:
- Tot mai vrei sa dai oamenilor cu cartile în cap? si-i conturam,
abia atingându-le cu gura, buzele moi si carnoase, iar când
înfiorat le simteam întredeschiderea si respiratia calda de
floare, ma departam de ele si ma apropiam usor de urechiuse.
Îsi rasucea mijlocul, se vânzolea opintindu-se în calcâie, facând
ca o punte arcuita din trupul ei oferit tot unui zenit al
voluptatii, vadind goala, floarea de matase palida din mijloc, în
lumina cristalina cruda a lampii.
- Mai esti afurisita?
Nu vrea sa vorbeasca si, amarâta, avea aerul sa spuie ca scapa
ea din strânsoare si are sa-mi arate mie.
Era vânjos si viu trupul, în toata goliciunea lui de femeie de
douazeci de ani, tare, dar fara nici un os aparent, ca al
felinelor. Pielea neteda si alba avea luciri de sidef. Toate liniile
începeau, fara sa se vada cum, asa ca ale lebedei, din ocoluri.
Sânii robusti, din cauza mâinii mele petrecute pe sub talie,
prelungeau gratios, ca niste fructe oferite, cosul pieptului, ca
sub ei, spre pântec, caderea sa fie brusca. Picioarele aveau
coapsele tari, abia lipite înauntru când erau alaturi, lung
arcuite în afara, din sold la genunchi, ca si când feminitatea ei
ar fi fost între doua paranteze fine, prelungi. Cu toata
înversunarea împotrivirii, mi-am apropiat gura de a ei, dar
când am simtit-o moale si buna, ca un miez bun de fruct, i-am
dat dintr-o data drumul si-am sarit în mijlocul dormitorului, ca
de frica unui sarpe.
S-a ridicat înfuriata, apriga, în genunchi si în aceeasi clipa mi-a
zburat în cap cartea... si de abia am avut timp sa ma feresc,
caci flaconul cu apa de colonia de pe masa a zburat si el,
prabusind în spatele meu o etajera cu vasul de flori cu tot,
facându-se cioburi.
Daca ma lovea, nu stiu ce s-ar fi putut întâmpla. M-ar fi
desfigurat, poate m-ar fi ucis chiar. Era fara îndoiala un
paroxism, o unda de nebunie în furia ei, caci avea în joc
aceeasi frenezie ca animalele din jungla. Niciodata n-o iubeam
atât de mult ca în asemenea clipe si ar fi putut sa ma omoare,
dar la ispita asta n-as fi renuntat. E ceea ce n-am întâlnit
niciodata la alta femeie, aceasta impresie de a te juca pasionat
cu o pantera întarâtata. Am prins-o din nou în brate, si când
mi-a simtit gura apasata în plin, cald, pe a ei, s-a destins toata,
s-a înmuiat ca o cârpa, si-a trecut bratul dupa gâtul meu si a
ramas atârnata de gura mea.
Scapat din strânsoarea sarutului ei, mi-am plimbat buzele de-a
lungul taliei cu rasuciri molcome, mi-am lipit urechea si obrazul
de pântecele neted si catifelat, ca o petala de trandafir galben,
ascultând înauntru viata femeii, în ovarele ei, ca o seva, atent
cum asculta medicul pieptul celui pe care îl examineaza. A
prins sa se framânte iarasi, se frângea ca o pâine a iubirii
trupului tânar, era lânced alba, si cu ochii închisi peste durerea
dospita din ea, oferind între dinti, întinsa, garoafa însângerata
a buzelor. Eu priveam ochii îndoliati, care vegheasera nopti de-
a rândul deasupra patului prietenei bolnave, mâna palida care
scotea din camera suferindei ligheanul cu pansamente
murdare schimbate, aceeasi mâna palida care copia zeci si zeci
de pagini pentru matusa. Am prins sa caut în tot trupul acesta
de printesa dornica sufletul, floarea gândului si a loialitatii.
Tacut, vointa dintre noi crestea, se exaspera ca sacadele unui
spasm. Îmi gângurea numai, deodata învapaiata si navalnic
rumenita, naucit si cald în ureche, vorbe fara sir: "Daca nu...
Viata mea... daca nu..."
Pâna la minunea din urma a îmbratisarii.

Nu mult dupa lucrarea de seminar, am întâlnit, într-o dupa-
amiaza, la Sosea, pe când eu si nevasta-mea ne plimbam pe
jos, pe Anisoara, o verisoara de-a mea, maritata cu un
proprietar de mosie de pe lânga Ciulnita. Era în primele zile de
mai, mugurii plesneau în suluri mici de frunze, dar ramurile
copacilor se vedeau înca mai negre. Primavara scotea lumea la
soare ca pe sopârle... Aleile erau zvântate si soarele taia
sectoare luminoase, proaspete, în toate partile. Anisoara
trimisese masina înainte, la rondul doi, si ea venea acum pe
alee încet, pe jos, frumusete mladioasa, bruna.
Pe vremea când eram saraci nu ne vedeam aproape deloc cu
aceasta verisoara, care era foarte "mondena", traia larg de tot,
caci avea casa mare în Bucuresti. Era una dintre acele femei
elegante despre care, fie pe strada, fie la teatru, toata lumea
întreba numaidecât cine e. Avea obraji cu limpezimi de ou de
portelan, ochii negri, mari ca niste clasice migdale,
sprâncenele drese, subtiri si usor ridicate spre tâmple. Nasul,
mult departat de gura, dar legat de ea printr-un suav santulet,
abia lamurit, era tot asa de fin si sigur desenat ca si buzele,
cum îi erau, dealtfel, toate trasaturile, si dadea o usoara
semetie întregii figuri. Un grain de beauté totusi, în stânga,
deasupra gurii înrosite înche
gat, îmbia cu oarecare familiaritate. De aproape de tot însa,
tariei accentuate a trasaturilor îi corespundea o fragezime prea
molatica, nesigura, a carnii, ca la floarea crescuta la întuneric.
Probabil din cauza noptilor nedormite, sau, cine stie, era poate
bolnava.
Acum a descoperit-o parca pe nevasta-mea: "Zau, e
încântatoare... Ia uite ce draguta... Ei nu, zau..." Nevasta-mea
era fericita si surâdea ca o scolarita, gâdilata în orgoliul ei ca
place unei femei atât de pretentioase. Ele între ele, femeile,
sunt foarte simtitoare la aceste preferinte. A urmat o serie de
invitatii reciproce si pe urma nu ne-am mai despartit aproape
nici o zi, mai ales când a venit, dupa ce a terminat muncile, si
barbatul Anisoarei, Iorgu. A fost o schimbare rapida ca topirea
zapezii albe pe câmp. Am devenit si mondeni. Sarbatori în
familii de cunoscuti, invitatii la conacuri de prieteni, la
restaurante de seara si gradini de vara, dansuri, devenisera
preocupari cotidiene. Au fost, în luna mai, câteva "grandioase"
batai de flori la Sosea, între rondul întâi si hipodrom, la care am
luat, bineînteles, parte, în automobilul ascuns sub liliac,
trandafiri si garoafe al Anisoarei. Sufeream, ca supus unui
tratament dureros, cu fiecare prilej din acesta, dar nevasta îsi
descoperise în angrenajul de lux posibilitati noi, asa cum unii
îsi descopera într-o zi talente nebanuite si, mai ales, descopera
în fiecare zi prilejuri noi si diferite sa si le exerciteze. O rochie
noua, un pantof fin, o palarie, o masa cu invitati eleganti, care
altora li se pareau aproape la fel sau fara nuante prea
evidente, aveau între ele pentru nevasta-mea deosebiri
categorice, asa ca în reclama din vitrina farmaciilor, în care o
mâna extrem de fina e alaturata de alta cojita si buboasa:
înainte si dupa întrebuintarea cremei X.
De vechile prietenii nu mai putea fi vorba. Nu numai ca n-ar fi
fost suficient de bine îmbracati pentru localurile în care
mergeam acum, dar n-ar fi avut nici posibilitatile materiale.
Când mergeam înainte, în grup, plateam eu nota totdeauna,
bineînteles, dar acum nici eu, din cauza costului mare, n-as fi
putut s-o fac. Dealtminteri, aceste despartiri devin inevitabile
prin gabaritul cheltuielilor. Când se ridica gradul de altitudine,
unii ramân fatal jos, indiferent de sentimente.
Aproape chiar din aceasta vreme, nevasta-mea a început sa se
ocupe cu superioritate si de tinuta mea. Stiam ca la
Universitate trec printre studentii "bine". Eram înalt si elegant,
dar e adevarat ca nu-mi faceam decât câte un costum de
haine, pe care-l purtam pâna se uza si pe urma îl înlocuiam cu
altul. Cravata, de asemeni, cumparam alta numai când cea de
la gât era mototolita de-a binelea. Bineînteles ca si ghetele le
pingeleam cât timp cizmarul socotea ca se pot pingeli
cuviincios. Dar cum eram subtire, cum cumparam obiecte pe
care le credeam bune, n-aveam nici un motiv sa fiu îngrijorat.
La început, nevasta-mea s-a multumit sa-mi calce hainele, sa-
mi aranjeze mai bine nodul de la cravata si sa-mi puie, în
fiecare zi, o batista mai fina, în buzunarul de sus al hainei. Pe
urma mi-a cumparat trei cravate noi si o jumatate de duzina de
batiste fine de olanda. O stânjenea parca neatentia mea în
îmbracaminte. E drept ca într-o dupa-amiaza am observat si eu
deosebirea dintre mine si dansatorii care veneau la Anisoara.
Întâia data mi-am dat seama ca o camasa nu se poate pune si
a treia zi. Aveam, pe urma, mansetele prea largi si cu colturile
sucite în afara, pe când "dansatorul" pe care-l priveam avea
mansetele bine întinse, mici, care prindeau mâinile ca niste
catuse de matase. Si pe când ghetele mele aveau o usoara
tendinta sa-si ridice boturile, ale lui erau întinse si parca noi.
Era tuns parca de cinci minute, pieptanat lins. Parea nesfârsit
mai curat si mai îngrijit ca mine, cu toata baia mea din fiecare
zi. Peste vreo doua zile nevasta-mea, cu oarecare stânjenire,
mi-a dat un sfat caruia i-am ghicit resortul interior.
- N-ar fi bine sa-ti comanzi, azi sau mâine, doua costume noi?
Caci hainele, daca le porti cu rândul, se pastreaza mai bine...
zau, Stefane... Si iar: Nu mai purta si tu carti în buzunarele
hainei.
- Fata draga, o sa am de lucru cu probele...
- N-are a face, si, uite, acum vine vara... N-ar fi bine sa-ti
comanzi trei camasi de soie-écrue? Ba poate n-ar fi rau daca ti-
ai face o jumatate de duzina chiar...
Am înteles ca în sufletul ei se petreceau comparatii care nu-mi
erau favorabile si ca suferea, fara sa spuna, din cauza asta.
Simteam ca nici nu era singura inferioritate pe care mi-o
gasea. Pare-se ca snobii, pe care ea îi admira acum, aveau un
stil al lor, pe care eu nu-l aveam, vedeam cum zi de zi femeia
mea se înstraina, în preocuparile si admiratiile ei, de mine.
Viata mi-a devenit curând o tortura continua. Stiam ca nu mai
pot trai fara ea. Ca o armata care si-a pregatit ofensiva pe o
directie, nu mai puteam schimba baza pasiunii mele. Era în
toate planurile mele. În toate bucuriile viitorului. La masa, la
miezul noptii în gradina de vara, în loc sa ascult ce-mi spunea
vecinul sau vecina, trageam cu urechea, nervos, sa prind
crâmpeie din convorbirile pe care nevasta-mea le avea cu
domnul elegant de alaturi de ea. Nu mai puteam citi nici o
carte, parasisem Universitatea. Într-o zi, am gasit pe masa ei o
scrisoare netrimisa înca, adresata unui domn la Bârlad. Am
desfacut-o cu graba si cu sila de mine însumi: "Coane Costica,
ar fi trebuit sa vii aici... dar asta costa si, dupa sfatul
deputatului, m-am adresat unui contencios. Trebuie sa astepti
însa si nu te supara daca v-am trimis eu, înainte, 180 lei,
pensia pe prima luna. Te pun în frigare si pe d-ta si pe coana
Sofica, daca nu mi-i înapoiati când luati pensia etc."...
În casa Anisoarei, obisnuit acolo, cunoscusem un vag avocat,
dansator, foarte cautat de femei, pe care le învata, chiar pe
cele mai reputate ca dansatoare, un dans nou, la moda: tango.
Era uimitoare docilitatea cu care ele, atât de frumoase si calde,
bune de îmbratisat, executau în bratele lui miscarile pe care le
dicta, rabdarea cu care refaceau de zece ori un pas, ca si
autoritatea plictisita cu care le facea observatii. Venise si el de
prin cabaretele Parisului, adus de razboi, si forma, cu noi si alte
vreo trei-patru perechi tinere, "banda noastra", cum spuneau,
cu oarecare orgoliu, femeile.
Evident, ma întreb uneori daca eu nu-mi fac singur aceasta
suferinta, daca nu cumva, prin exceptie, oricine vorbeste
despre dragoste n-ar trebui sa se îndoiasca si sa evite sa
vorbeasca în numele celorlalti - ba cred ca niciodata n-ar trebui
sa foloseasca, vorbind, persoana a treia - pentru ca
sentimentele pe care le încearca sunt incomunicabile, vorbele
cu care sunt etichetate nu corespund aceluiasi continut si,
chiar daca e vorba de acelasi continut, intensitatea si durata
sentimentului pot fi nesfârsit de felurite, caci unul poate suferi
atroce ca nevasta lui prinde pe sub masa mâna vecinului, pe
când altul ia asta drept o nuanta fara importanta, încât oricine
iubeste e ca un calator, singur în speta lui pe lume, si nu are
drept decât doar sa banuiasca aceleasi sentimente si la altii,
câta vreme nu corespunde cu ei decât prin mijloace atât de
imperfecte de comunicare, cum e cuvântul. Îmi ziceam ca vad
poate prea mult rau acolo unde nu e. De pilda, cu una dintre
acele formule simpliste si stupide, mi se spune de catre cei din
jurul meu ca sufar atâta numai din cauza ca "sunt gelos". Vor
sa spuna ca fara nici un motiv temeinic, mai mult dintr-un fel
de structura vicioasa sufleteasca, neconforma cu normalul si
realitatea. E înca una din formulele acelei enormitati care e
conceptia metafizica a dragostei, formula care nu explica în
realitate nimic, cum, de pilda, alta formula metafizica, folosita
acum câteva zeci de decenii, nu explica în fizica nimic si totusi
era folosita cu furie: "Natura are oroare de vid".
Nu, n-am fost nici o secunda gelos, desi am suferit atâta din
cauza iubirii.
Iata, de pilda, aceasta întâie zi când a început nelinistea mea,
din cauza lui G. ... Anisoara, care într-un fel avea mania
excursiilor "în banda", a caror promiscuitate mie îmi facea sila,
a hotarât ca de
Sfântul Constantin si Elena (cadea acum într-o sâmbata, iar
luni era o alta sarbatoare) sa facem o excursie de trei zile la
vie, la niste prieteni comuni, la Odobesti, cu automobilele
unora dintre ei. De la început m-a enervat urcarea în
automobile. De vreo doua-trei ori ne aranjasem în cele trei
masini si de doua-trei ori ne-au schimbat, caci era cineva
important care nu se simtea bine plasat. În realitate, femeile
cautau sa se gaseasca la un loc cu barbatii care le interesau,
iar când nu izbuteau de la început, stricau totul, sub pretexte
dintre cele mai neserioase. Partea dezagreabila era ca urcam si
coboram fara sa stim de ce, iar asta ni se comunica simplu de
catre cei îmbufnati si initiati sumar.
- Iar ne dam jos? Dar ce e, frate, nu se mai termina?
Aici raspundeau ridicaturi din umeri plictisite, ale celor care se
aranjasera bine si acum se temeau sa nu li se strice socotelile.
Cea mai mare surpriza a fost pentru mine ca nevasta-mea
însasi, foarte ascultata din cauza frumusetii ei, si a carei
participare constituia un fel de motiv de succes pentru
excursie, era aceea care a deranjat de doua ori pe toata
lumea, ca sa izbuteasca sa-l aiba în masina noastra pe G.,
dansatorul abia cunoscut cu doua saptamâni înainte. Eram
obisnuiti, de doi ani de zile de când ne iubeam, sa consideram
cu indiferenta tot restul lumii, sa ne simtim bine oriunde
suntem împreuna si mai ales singuri, în mult prelungite
convorbiri, sfârsite adeseori în voluptate. Un drum, o expozitie
de tablouri ne placea mult mai mult daca ne puteam comunica
si verifica reciproc impresiile. Când eram în lume si nu puteam
vorbi unul cu altul, simple surâsuri sau priviri lungi explicau
pentru noi situatia, caracterizau momente, ca în baza unei
întelegeri atât de statornicite despre lume si a unei obisnuinte
de a comunica atât de perfecte, încât vorbele erau oarecum de
prisos. Socoteam ca si aceasta excursie va fi o voluptuoasa
incursie în viata celorlalti, în folosul nostru, al amândurora, si
iata ca, de la început, staruia sa aiba în intimitatea noastra un
dezagreabil intrus. Asa credeam numai, în prima clipa, dar am
înteles mai târziu, mai mult mort, ca intrusul, în patima
apropierii lor, eram eu.
Din întâia clipa, fireste, preferinta ei neocolita, neascunsa si
lacoma, a pus între mine si acest domn, venit pe un drum
necunoscut trecutului nostru, o senzatie de stânjenire. El stia
ce vrea ea, eu stiam de asemeni, si mai ales amândoi stiam
unul despre altul ca stiam (si probabil si ea la fel) si nici o
marturisire nu ar fi avut nimeni curajul sa faca. Am exagerat,
evident, politetea, în exces de vorbarie, ca sa ma arat cu
prisosinta binecrescut.
- Dar nu... dar nu... poftiti... de ce nu...? Stau foarte bine... nu,
nu ma deranjeaza. Dumneavoastra? A... bun atunci... perfect...
Tu stai bine? (nevasta-mea era la mijloc între noi doi). A...
atunci foarte bine, va fi o calatorie foarte frumoasa... Avem o
vreme minunata, de mai, nici prea cald, nici prea racoare...
Când ajungem? Da? Tocmai la unu? Sa speram atunci ca nu o
sa avem nici o pana de motor.
Pe drum, nevasta-mea n-a trait decât prezenta lui. Toate
comentariile le-a facut numai pentru el sau cu el. Avea o voce
usor emotionata - la început am crezut ca din cauza soarelui si
aerului înrourat al diminetii si al câmpului - si releva cele mai
neînsemnate nimicuri ale drumului, cu exclamatii. Daca masina
era sa calce un cârd de gâste, ea scotea un fel de interjectie
usoara, vreun A! care pornea însa din toata intimitatea ei de
femeie si vrea sa spuie cu totul altceva decât spunea. Daca era
o casa cu pridvor frumos, ea arata în graba: Ai vazut? caci în
timpul acesta masina trecuse. Plouase putin în ajun si nu
aveam acum fir de praf ca sa ne tulbure privirile, dar începutul
de nelamurire era înauntru. Nu îmbracaseram nici halaturile de
dril, nu pusesem nici coifurile de cârpa si nici ochelarii.
Rezemata de noi doi, nevasta-mea era de o voie buna
primavaratica. Bratul stâng îi era petrecut peste bratul meu,
drept în fata, de i-l simteam, de la cot pâna sus la încheietura
omoplatului, si în acelasi timp îi simteam toata talia, parca si
cu viata organelor din ea, cum poate se simte seva în copaci,
caci antebratul meu era usor sprijinit pe soldul ei. Desigur ca si
el sta tot la fel.
Tot fiindca nu era praf, masinile mergeau una lânga alta,
luându-se din când în când, la întrecere, si atunci preaplinul de
viata al celor care treceau înainte se manifesta în interjectii
biruitoare, în saluturi cu mâinile si batistele.
Dupa Valea Calugareasca, una dintre masini a avut o pana si
ne-am oprit cu totii pentru ca stapânii si conducatorii sa repare
raul în graba. Am întârziat totusi aproape un ceas. Nevasta-
mea a vrut sa aiba ramuri dintr-un mar înflorit, putin mai în
devale de unde eram noi, iar el s-a oferit sa i le rupa. S-au dus
amândoi si ea si-a umplut bratele cu ramuri, de parea, blonda
si cu ochii albastri, o icoana împodobita. Placerea lor trecea
nepasatoare peste faptul crud de a sluti un pom. S-a lasat
fotografiata apoi, caci el era "asortat" cu tot soiul de nimicuri,
ca un snob la curse, si, fireste, "aparatul" nu lipsea.
N-am putut sa nu bag de seama, de sus de unde eram,
placerea cu care ea se lasa sprijinita toata de el, când au urcat
râpa iar, pâna în sosea, dupa ce masina a fost reparata. Dupa
Buzau, am înteles ca nu mai putem fi la ora mesei la Odobesti
si ne-am hotarât sa prânzim la Râmnicu-Sarat. Si aici, dupa ce
ne-am asezat cu totii, nevasta-mea a gasit ca ar fi mult mai
buna alta masa, asezata mai în fundul gradinii. Si ne-am sculat
toata lumea, ca sa ne mutam lânga ea, caci din pricina ca
întârziase putin sa se spele pe mâini si sa se pudreze, locul
lânga G. i-l luase alta. Fireste ca eu îi rezervasem locul lânga
mine, dar a trebuit sa fac la fel cu ceilalti. Acum erau amândoi
alaturi, iar eu, cam la colt, între un domn batrân si o doamna
urâta. Fiecare credem ca femeia care ne iubeste are, pastrate
pentru noi, anumite mici gesturi de mângâiere si frumusete,
gesturi carora noi le dam un anume înteles si ne e o suferinta
crâncena sa vedem ca le are si pentru altul. E stupid, dar faptul
ca ea a gustat din felul lui de mâncare cu pofta - si ea stia ce
vie placere îmi face mie acest gest, caci îmi dadea pofta de
mâncare chiar daca eram bolnav - m-a abatut cu totul. Am
surâs în dreapta si în stânga însa, facând dureroase sfortari, ca
sa nu se bage de seama ca dau importanta unor asemenea
nimicuri, caci ar fi atras atentia si comentariile tuturor. Dealtfel,
cred ca lumea le da importanta numai atunci când observa ca
si barbatul le da, fiindca pe ea numai "drama" o intereseaza.
La sfârsitul mesei au cerut singuri clatite si acest gest, facut în
comun, era la ei atât tendinta de a se distinge ca adevarata
pereche, cât mai ales un soi de educatie a simturilor, în
vederea unei mari pasiuni. În genere, în toate gesturile unor
amanti care se apropie e un fel de intentie de corespondenta,
nemarturisita dar evidenta, ca o conventie între cei care îsi
scriu, fara sa se cunoasca, îsi dau un rendez-vous (el o floare
albastra la butoniera, ea alta la fel la piept).
Am ajuns la Odobesti pe la 4 dupa-amiaza abia, caci masa s-a
prelungit îndestul. A fost si acolo, se întelege, o problema a
distribuirii camerelor, caci am fost împartiti toti musafirii în trei
familii deosebite. Am trecut un timp prin adevarate minute de
groaza. Au cautat, cred, sa fie iar cât mai aproape, dar eu am
izbutit, fara sa am aerul, sa locuim deosebit. Auzisem de
scandaluri, când, noaptea, femeia a trecut în camera vecina, la
un domn si ma gândeam ce ar deveni situatia mea jalnica de la
prânz, ridicata înca, la o potenta înzecita, a doua zi, dupa o
astfel de întâmplare. Sunt clipe când ura si dezgustul meu
pentru femei devin atât de absolute, ca socotesc ca de la
oricare dintre ele te poti astepta la orice. Astfel ca, într-o
excursie, s-o descoperi în camera unui domn, nu mai mi se
pare imposibil, cu toata oroarea pe care mi-o inspira o
asemenea infamie, ori de unde ar veni, iar o iubire de aproape
doi ani nu mi se pare deloc o piedica pentru o femeie, care,
când iubeste iar, e gata pentru toate nerusinarile si
imprudentele. Bineînteles, trebuie sa fii dintre cei care cred în
nobletea feminitatii în general, dintre cei care au nevoie sa
adore cu adevarat femeia, dintre cei care au jucat totul pe
cartea ei, ca sa vorbesti de "nerusinare" si de "infamie",
altminteri totul ramâne un amuzant desen, o "fermecatoare
aventura" buna de tratat cu indulgenta si sarmanta ironie
anatolfranciana, ca, de pilda, murdaria unui catelus de rasa pe
covor.
În cele trei zile, cât am stat la Odobesti, am fost ca si bolnav,
cu toate ca paream uneori de o veselie excesiva. Îmi
descopeream nevasta cu o uimire dureroasa. Sunt cazuri când
expertii, într-un tablou vechi, dupa felurite spalaturi, descopera
sub un peisaj banal, o madona de vreun mare pictor al
Renasterii. Printr-o ironie dureroasa, eu descopeream acum,
treptat, sub o madona crezuta autentica, originalul: un peisaj si
un cap strain si vulgar. Ei doi, oricum se formau grupurile, erau
nedespartiti. Dealtfel, erau si cei care îsi impuneau, cu
autoritate parca acceptata de toti, initiativele. Vizite în
împrejurimi, plimbari, sporturi si jocuri în vie. Ba, de multe ori,
dispareau singuri si se faceau asteptati. Asa, a doua zi, au
venit la masa dupa ce toata lumea se asezase. Se stia ca
numai pe ei îi asteptam, deci situatia mea era dintre cele mai
ridicule, caci întârzierea lor, desi nu era poate din pricina ca se
gaseau amândoi ascunsi în vreo camera, se preta totusi la cele
mai dezagreabile sugestii. Îi rezervasem locul din dreapta mea,
dar m-a deprimat ca nimeni n-a ocupat locul care trebuia sa fie
în dreapta ei... Era un fel de oficializare a situatiei, care îmi
înnegrea sufletul. Ma întrebam daca ea nu-si da seama de
aceasta realitate, daca nu simte piedestalul de ridicul pe care
ma suia... Când au venit (ea foarte afectata si surâzatoare),
priviti cu capetele întoarse de catre toata lumea, a tinut sa ma
mângâie pe obraji. Nu stiu daca a facut-o numai pentru ca se
stia vinovata, sau daca logica ei nu a vrut cumva sa creeze si
un soi de echilibru cu mângâierile pe care le distribuise.
Masa însasi a fost un nou prilej de chinuri. A luat, bineînteles,
iar din farfuria lui, i-a turnat din paharul ei, când el a cerut
servitorului sa-i dea vin. Încercam sa înnod convorbiri cu o
vecina destul de frumoasa din stânga mea. As fi izbutit poate
sa creez un fel de vitrina de amor propriu pentru salvarea
situatiei, dar mi-era totul indiferent, caci eu stiam ca aici nu e
vorba de o preferinta sau de un joc de o clipa, ci de toata
dragostea mea, de un trecut cald si luminos de doi ani, de o
desfigurare iremediabila. Eram deci trist, cu toata truda de a
surâde. Orchestra, angajata de gazda noastra pentru tot timpul
cât vom sta acolo, a cântat un vals-boston, din cele scrise
pentru cerintele modei si clipei, dar cu adevarat frumos.
Nevasta-mea si el l-au cerut de repetate ori, iar eu, care
aveam, de asemeni, cu ea romanta noastra preferata, am
banuit ca îl vor repeta, pentru ca le place (pentru ca e asociat
cu o placere intensa a lor) si ca îl vor face un fel de "memento"
al acestei iubiri în viitor. Un cântec din acela pe care, chiar
când dragostea s-a sfârsit, amantii nu-l pot asculta fara sa
simta ca pojghita de pe cicatricea sufletului se rupe încet.
Eram, se vede, atât de palid, ca o vecina din fata mea m-a
întrebat, surâzând sters: "Esti gelos?" Am raspuns cu alt surâs
grabit: "A, de ce? asa glumesc femeile"... ca sa arat ca nu
sufar, caci am înteles ca aci mai erau si alti barbati în situatia
mea, ba aproape toti, dar nici unul nu suferea, si din cauza
asta nu erau ridiculi, pe când eu singur faceam sfortari
nereusite ca sa arat ca nu dau importanta neplacutei
întâmplari. Ma chinuiam launtric ca sa par vesel, dar nu
puteam suporta prea mult minciuna si ochii îmi deveneau, de
la ei, tristi. Si daca as fi putut sa ma stapânesc în clipa asta, as
fi izbutit poate sa întorc situatia. Vecina mea din stânga era,
daca nu mai frumoasa, cel putin tot atât de interesanta ca
nevasta mea, si înca si mai tânara. Daca nu "dicta" ca aceasta,
era ca, fiind, cel putin în împrejurarea asta, mult mai delicata,
nu cauta sa-si impuna cu vulgaritate capriciile, asa cum facea
femeia mea. În schimb, n-as fi pierdut nimic, afara de
amintirea atâtor nopti înalte si mai ales a atâtor tristeti trecute,
devenite scumpe prin împartasirea lor cu ea, iar toate acestea
nu mi le putea da nimeni. Am raspuns deci cu jumatate suflet
vecinei din stânga. Ma întrebam numai daca nevasta-mea nu-si
da seama unde într-adevar vor ajunge lucrurile, sau daca o
face cu intentie, caci în cazul acesta, oricât ar fi sângerat
ruptura, oricât ar fi fost de grea parerea de rau, as fi plecat
imediat si în câteva saptamâni as fi divortat.
Între timp, enervat ca ea asculta cu o atentie pasionata, de-i
devenisera ochii stralucitori de tot, ce spunea el, am cautat sa
prind cu urechea. Îi explica, numai, în termeni tehnici, si asa
cum îi stia el, deosebirea dintre motoarele automobilelor
frantuzesti si cele americane. Mi-am adus aminte de vremea
când audia la fel matematici complicate, pentru mine.
Catre sfârsit, s-a mai petrecut o mica si semnificativa
întâmplare. Noi ramasesem înca la masa si în jurul nostru se
facuse grup. Câtiva comeseni se asezasera în largi fotolii de
trestie si se depanau banalitati curente. Îndeosebi, o femeie
urâtica si nu tocmai tânara provoca naiv pe G., care nu o baga
în seama decât atât cât îi trebuia ca sa fie interesant fata de
nevasta mea. Si când aceasta urâtica i-a cerut un pahar de vin,
îngâmfat si cu vointa prostcrescut, a refuzat sa întinda mâna si
sa toarne din carafa de pe masa. A fost un moment penibil si
femeia, care contase imprudent pe farmecele ei tomnatice, a
ramas încremenita. A intervenit atunci nevasta mea,
poruncind:
- Te rog sa torni un pahar de vin doamnei.
Si cum el nu facea nici o miscare, iar eu ma consideram absent
- s-a sculat si a oferit singura paharul de vin cerut. Era un gest
al ei din vremea cea mai buna, dar în acelasi timp si un indiciu
ca ea, simtindu-se preferata si stapâna, putea, ca o aristocrata
a iubirii, sa faca orice gest, fara sa se umileasca, asa cum
regele Spaniei spala în Joia Mare doisprezece cersetori pe
picioare.
Dupa-masa, s-au vizitat unele dintre pivnitele "celebre" ale
Odobestilor, de sute de pasi sub pamânt, cu butoaie mari cât
rezervoarele de petrol parca. Am gustat nenumarate soiuri si
calitati, dupa îndemnul podgorenilor, toti meridionali si flecari,
când e vorba de vinul lor.
Cea mai dureroasa împrejurare pentru mine a fost masa de
seara, din ajunul plecarii. El s-a ratacit, întârziind de data asta
cu o bruna mica si neastâmparata, în timp ce toti ne asezasem
la masa, nevasta mea acum lânga mine. Un fost ministru, mare
podgorean de aci, care ar fi voit sa stea, probabil, de vorba cu
ea la masa, a ocupat locul liber din dreapta ei, nestiind ca e
rezervat. A devenit livida, dar n-a avut curajul sa spuie nimic
intrusului. În schimb, cum noi eram asezati cu spatele la
intrare - luam masa într-un pridvor cu cerdac imens înflorit cu
glicine si zorele - la fiecare doua-trei secunde întorcea enervata
capul, sa vada daca vine. De la o vreme nu se mai putea
stapâni. Imensii ochi albastri de copil erau tulburi si îsi musca
îndurerata, deseori, buza de jos moale si rosie. Nu putea
mânca nimic, caci de data asta cei întârziati n-au mai fost
asteptati si se adusese la masa. Niciodata nu m-am simtit mai
descheiat de mine însumi, mai nenorocit. Am crezut atâta
vreme ca eu sunt singurul motiv de durere sau de bucurie
pentru femeia mea, iar azi descopeream ca ochii ei sunt gata
sa plânga pentru altul, ca suferea si ea, plapânda, ceea ce eu
înduram ros în adânc, de doua zile, dar ea pentru un om care
mie mi se parea cel dintâi venit. Erau aceiasi ochi înlacrimati
din vremea care a precedat casatoria noastra, când eu n-o
iubeam si când o lasam usuratic sa astepte jumatati de ora si
mai bine, întârziind la rendez-vous-uri, când ea îmi facea
reprosuri înlacrimate si sfâsietor resemnate, care ma tulburau
adânc, ma revoltau împotriva mea însumi, si care au sfârsit
prin a ma lega de ea cum se leaga o ruptura organica prin
aderente. Preferam, pe vremea aceea, pe o colega a ei mai
subtirica si mai spirituala. Ea suferea si nu ascundea nimanui
ca sufera, ca si acum, caci nu are orgoliul aspru de a nu se da
în spectacol. E si una din cauzele pentru care eu acum îndur
atâta, caci ea, nesuferind de acest exhibitionism sentimental,
crede, nestiind cât de greu ma stapânesc, ca nici eu nu sufar.
Mai ales ca eu, daca ma rasucesc de durere e tocmai din cauza
spectacolului pe care-l da ea, fiind atât de ridicula ca sufera.
Caci asta facea situatia mea si mai jalnica, deoarece paream si
mai mult de prisos, dureri si bucurii se întâmplau fara mine,
tocmai când ea atragea luarea-aminte a tuturor.
Dupa ce ea si-a tot sucit gâtul, uitându-se înapoi, a venit si el,
într-adevar, cu femeiusca vie si neastâmparata; si li s-a facut
numaidecât, prin înghesuirea celorlalti, un loc de favoare
oarecum, caci alti întârziati trebuiau sa se multumeasca sa
stea tocmai la coada mesei. El a continuat sa-si învaluie vecina
în griji mângâietoare si "tandre", iar spectacolul acesta parea
insuportabil nevestei mele. Nu putea mânca nimic si avea o
figura de animal ranit. Ma întrebam: ea nu-si da seama ca si eu
sufar tot atât de mult? Cum e cu putinta atâta insensibilitate?
Vecina fara lucru de vizavi a întrebat-o, ironic si, evident,
destul de tare, daca "sufera", si mi se parea ca în viata mea nu
mi s-a adus o insulta mai mare decât sa fie întrebata nevasta-
mea, fata de mine, daca sufera din cauza altuia. M-am gândit
sa las furculita în farfurie si sa ma scol neîntârziat, mânios, de
la masa, plecând apoi de-a dreptul la gara. Si as fi facut asta
daca eram numai un amant, nu si barbatul acestei femei. Între
doi amanti situatia este, desi mai complicata decât se judeca
în mod primar de catre lume, negresit infinit mai simpla decât
între sot si sotie. Nu ti-a placut o femeie numai pentru trupul
ei, numai pentru surprinderea framântarii ei sexuale, caci
placerea si neplacerea se cauta si se desfac asemeni
perechilor la cadril. Dar ti-ai ales-o ca nevasta. În realizarile
naturii orice om e un exemplar unic si inedit. Din toata filozofia
se desprinde cel putin acest adevar ca omul - cu constiinta -
fiind pentru el creatorul lumii, ca reprezentare, odata cu
moartea lui moare neîndoielnic si lumea. Si el îsi alege, liber, o
alta constiinta, pe care o socoate egala cu a lui. Va fi tovarasa
si mostenitoarea lui, a memoriei lui, îi vor spune copiii lui
mama. Nu sunt religios, dar cred ca, datorita unei pure
elaborari spirituale, totusi, ceea ce are, zguduitor de profund,
catolicismul e aceasta dogma, ca sotul si sotia sunt
predestinati de la facerea lumii, ca peste catastrofele vietii,
uniti si egali unul cu altul, fata-n fata unul cu altul, ca în
aceasta viata, vor fi si în vesnicia viitoare. E si una dintre cele
mai frumoase imagini create de gândirea omeneasca. Nu-i
vorbea aici despre "juramintile amantilor", caci si eu avusesem
amante care-mi "jurasera dragoste eterna" si pe care nu le
luasem în serios, iar dupa "partide" mai mult sau mai putin
îndelungi de placere, le parasisem, cu toate lacrimile lor, la
cele dintâi cochetarii cu alti barbati... S-a ajuns, în acest veac,
sub influenta vulgara a literaturii, la conceptia plezirista a
casatoriei, când omul, în loc sa se duca la un stabiliment
anume, îsi aduce o nevasta acasa pe care, dupa doua-trei luni,
o concediaza fara nici o alta formalitate decât, uneori, o
despagubire baneasca.
Asa am gândit în vremea când, dupa ce atâta suferinta din
partea femeii ma înduiosase, i-am cerut sa-mi devie nevasta.
Mi se daruise cu totul. Îi spusesem loial ca nu o voi lua de sotie
si-mi raspunsese cu un surâs palid si dumnezeiesc: "Orice s-ar
întâmpla cu mine, vreau ca tu sa ma faci femeie. Am suferit
prea mult din cauza ta. Nu te vei simti în nici un fel, absolut în
nici un fel, îndatorat fata de mine. Poti sa ma gonesti în zorii
zilei si sa nu ma mai primesti niciodata în casa ta." Fireste,
cuvintele ei erau nealese, dar expresia era de o coplesitoare
precizie. Fusese întâi amanta mea, deznadajduita de voluptate,
dar peste câtva timp ea purta numele meu, pe care nu-l purta
nici una dintre surorile mele maritate. Si intimitatea noastra
crestea si se adâncea ca o lume noua cu privelisti prelungi de
întâiul ceas.
Ce însemnau acum toate aceste simtaminte si gânduri pentru
femeia de lânga mine? Absolut nimic. Si eu ma simteam
imbecil si ridicul, fara simtul realitatii, si naiv ca un predestinat
"coarnelor", ca sa fi gândit atât de mult despre o femeie, care,
punând în cumpana tot acest aparat maiestuos si scrobit al
sentimentelor mele, le prefera fara grija, lacom, strângerea în
brate a unui necunoscut pâna acum câteva zile. Prabusirea
mea launtrica era cu atât mai grea, cu cât mi se rupsese
totdeodata si axa sufleteasca: încrederea în puterea mea de
deosebire si alegere, în vigoarea si eficacitatea inteligentei
mele. Sunt guverne, în tarile din Apus, care primesc foarte des,
si pe chestii importante, voturi împotriva din partea adunarilor
lor nationale. Dar nu gasesc ca e cazul sa traga de aci vreo
consecinta. Câteodata, aceleasi guverne însa asaza toata
greutatea existentei lor pe un lucru de nimic si "pun chestia de
încredere" uneori pe un simplu adjectiv într-un articol de lege.
Iar daca atunci votul le e împotriva, se prabusesc. Unii barbati
nu-si iau nevestele în serios (e drept ca eu ma întreb, de ce s-
au însurat atunci?) si nu gasesc niciodata ca e cazul sa traga
consecintele. Eu jucasem totul pe aceasta femeie si trebuia sa
trag acum toate consecintele care se impuneau: desfiintarea
mea ca personalitate. Trebuia deci sa ma scol de la masa si de
lânga aceasta iubire, pentru totdeauna. Dar stiu ce vointa de
fier si rece am - una dintre amante, care, în naivitatea ei
vulgara, încercase sa ma convinga pentru un târg conjugal, îmi
cerea apoi cu groaza sa nu-i mai zâmbesc, caci zâmbetul meu
plutea cu o indiferenta de moarte, de neînvins - si stiam ca o
data facut gestul acesta, nici lacrimi, nici explicatii nu ma vor
mai face sa revin. Mi-am impus sa îndur totul pâna când voi fi
singur cu ea, ca sa am un cuvânt ultim. Adevarul e ca
imensitatea catastrofei îmi facea sufletul palid, caci nu stiam
singur daca - oricât de îndârjita vointa mea - siluindu-mi
simtirea, voi avea cumva puterea sa îndur totul, fara sa se
sfarâme în mine organe, care niciodata nu se vor putea reface.
Speram, de asemeni, ca înca nu s-a întâmplat nimic si ca voi
putea readuce acasa iubirea mea, cu simple cicatrice ca de
varsat pe obraji. M-am pastrat mai departe în "ipotezele", pe
care desigur ceilalti continuau sa le faca asupra starilor noastre
sufletesti, interpretându-le cum interpreteaza savantii microbii
la microscop, resemnat sa suport compatimirea lor, ca pe niste
râme care urca târându-se umed pe mine.
Acum era lânga mine, îndepartata ca la mii de kilometri,
jucându-se nervoasa cu furculita si cutitul, privind palida cu
ochii mari albastri, înduiosati, spre cel care, dinadins parca, nici
nu se uita la ea. Toata lumea îsi plimba privirea de la ea la el,
afara de fostul ministru, care nu întelegea, fireste, nimic. Nu-i
puteam surprinde privindu-ma si pe mine, dar îi ghiceam ca
ma gasesc, lânga aceasta mica drama amoroasa, ridicul si
deplasat, ca un talger cu mamaliga lânga un compot.
Ma trudeam totusi sa-mi creez un alibi moral. Am fost bucuros
când, dupa-masa, s-au organizat partide de joc de carti. Într-un
salon mare, cu toate ferestrele deschise spre pridvorul cu masa
pusa si spre cerdacul în care se dansa acum, s-au asezat trei
mese verzi de pocher, complet înzestrate, de la bratele
purtatoare de scrumiere si pahare, pâna la fise si carti noi, asa
cum se obisnuieste în provincie, unde jocul de carti e practicat
savant, cu toate dichisurile lui. Pâna dupa miezul noptii, am
pierdut suma cu care poate as fi putut cumpara un automobil.
Nu eram decât cu ochii pe fereastra, cu tot cosul pieptului
devastat de serpi vii ascunsi sub camasa... neizbutind sa ma
concentrez, cu toata îndârjirea mea. Schimbam mereu gresit,
nu observam câte carti au luat ceilalti, relansam fara sa bag de
seama ca asteapta altii cu carte superioara, în dreapta mea.
Partenerii mei se enervasera la început de asemenea sistem
de joc, pe urma, când vazusera ca pierd si ca oarecum am de
unde pierde, se gândisera, practic, sa profite de împrejurare.
Cei doi se împacasera acum si, cu fata înflorita de fericire, ea
dansa, de la genunchi pâna la piept greu si cald lipita de el.
Vorbea mult, fara sa înteleg, de departe, ce-i spune si, fiindca
fostul ministru era si el la carti, acum amicul ocupa, când
terminau dansul, locul liber de lânga ea.
Crezusem, cu un secret orgoliu, ca toate bucuriile si durerile
nevestei mele nu pot veni decât prin mine si din cauza asta
simteam acum ca durerea cea mai insuportabila în dragoste nu
e atât sa fii lipsit de o voluptate, cât sa constati ca placerea pe
care o dadeai si credeai ca singur poti s-o trezesti (care, tocmai
prin acest ocol întoarsa, era adevarata ta voluptate) nu mai e,
ca o clapa care nu suna. Caci acum totul se petrecea alaturi de
mine, cu excluderea mea. Când era jocul mai aprig si pierdeam
mai mult, unul din partenerii grosi, care credea ca-si poate
permite glume, îmi arunca asa, cu jumatate voce: "Ciudat... si
totusi pierzi". M-am învinetit si era gata sa-l lovesc, când
ceilalti, simtind respiratia mea oprita, au avut surâsuri amicale
de destindere. Un domn bolocanos, cu mustata paioasa, taiata
scurt, cerând carte ne-a certat cu bonomie:
- Mai dati-le dracului de femei. Nu mai dati atâta importanta
tuturor fleacurilor. Nu vezi ca si nevasta-mea face la fel.
Dansatorii acestia se ostenesc si le încalzesc pentru noi. Eu am
si cerut servitoarei sa-mi puie un bideu pentru la noapte în
camera. Iar pe urma, atent si important: "Plus potul!" Au râs cu
totii, convenind, si au continuat plusurile.
Si era adevarat ca mai toate femeile tinere si acceptabile ca
femei "se distrau" la fel, cu aceeasi intentie de publicitate, dar
la unele dintre ele aceasta intentie era justificata: nesigure de
puterea lor de seductie, încercau nevoia sa-si verifice, din când
în când, armele si tineau sa se stie ca au, sau într-unele cazuri
mai au înca, "succes". Dar ea? ce nevoie avea ea de aceasta
verificare printr-un succes? Dealtfel, pasionata si destul de
închipuita de frumusetea ei, nu o verificare cauta acum, ci
mergea cu toate simturile, indiferenta la tot ce se întâmpla, nu
numai în jurul ei, dar în tot restul lumii, spre destinul ei, acum
neinfluentat de mine, ca pe un drum nou la nesfârsit.
Îngaduinta, rabdarea, siguranta celorlalti barbati, dupa ce m-a
uimit pur si simplu la început, mi-a devenit în urma într-un fel
explicabila. Mai toti, desigur, trecusera prin încercarile prin
care treceam eu, iar sensibilitatea lor nu mai reactiona,
asemeni oarecum acelor organisme care devin imune fata de o
boala molipsitoare dupa ce au suferit-o o data. Dealtminteri,
întelegeam ca eu însumi, acceptând o data situatia, ma voi
obisnui cu ea, nu o voi mai gasi deloc tulburatoare si nimic nu
ma împiedica sa vad ca, mergând asa înainte, pe nesimtite -
cum poti sa ridici treptat temperatura apei în care te afli fara
sa simti deosebirea - as fi putut constitui un tip de acelea de
încornorat de opereta, fara ca vreodata, în aceasta evolutie, sa
fi constatat ceva deosebit.
Din pricina unui jucator, partida s-a întrerupt pentru câteva
clipe si am iesit putin în pridvorul larg. Dar nu i-am vazut. Am
înteles ca o parte din perechi nu mai dansau si se plimbau prin
gradina din jurul vastei locuinte, poate chiar - de ce nu? - si
prin via imensa, în care se aflau si casa si gradina, de care nu
era despartita decât printr-un gard de sârma, si care desigur
avea destule portite.
Gândul ca nevasta-mea s-ar putea "da" asa, în timpul unei seri
de dans, într-o gradina sau pe aleile unei vii (si aveam toata
sugestia halucinanta a detaliilor), ca ar putea reveni apoi sus,
în pridvor, lânga mine, cu trupul poluat de aceasta îmbratisare,
mi-a înnegrit sufletul si m-a facut, rece, sa ma clatin. Ca ea -
pe care mi se parea ca o jigneste orice aluzie, încât daca eram
alaturi, înjuraturile atât de obisnuite si de plastice, pe strazile
Bucurestilor, ma faceau sa caut un fel de refugiu - sa stea
acum rasturnata si cu picioarele goale pâna la jumatatea
corpului ca o târfa groasa si grabita în gradina publica, mi se
parea o catastrofa de neînchipuit. Dar întelegeam înca o data
ca femeia care iubeste are toate nerusinarile, cu o inconstienta
care pare magnifica tuturor poate, în afara de sotul ei, si pe
care eu însumi, înainte de a fi însurat, o admirasem la multe
femei. Îmi aduceam acum aminte ceea ce una dintre marile
scriitoare a exclamat cu groaza: "Drepturi femeilor? Sa facem
din ele, de pilda, magistrati? Sa încredintam viata, libertatea,
onoarea si norocul oamenilor unor femei, despre care stim ca
trei zile pe luna, cel putin, sunt niste animale suferinde,
inconstiente si turbate?" Ma gândeam si eu ce trista experienta
e sa-ti conditionezi fericirea si cinstea ta de sexul capricios al
femeii. Era în mine, orb, un îndemn de moarte, sa pornesc sa-i
caut si sa-i gasesc în vie.
Nu coborâsera însa nici în gradina. Erau numai asezati la
capatul pridvorului, pe parmalâc, si, apropiati, stateau de
vorba. A trebuit sa ma reazem ca sa nu cad, însa de alta
emotie. Ma asteptam la atâta rau, încât acum aveam porniri de
adevarata si înduiosata recunostinta pentru femeia care,
totusi, n-a mers pâna la capat în infamie. M-am întors cu o
stranie liniste la jocul de carti...
Petrecerea s-a sfârsit în zorii zilei. Cea mai mare parte dintre
invitati plecasera. Mai ramasesera câtiva dintre jucatorii de
carti, care, pierzând toata noaptea, cautau, acum, livizi si cu
buzele vinete, sa se refaca printr-o lovitura, dar mai rau
pierdeau, încât, din placere, jocul avea, târziu, o nuanta de
tragic vulgar. Izbeau cartile de masa verde, fumau mult, ca
scrumierele pe care nu le schimbase nimeni erau ticsite de
mucuri turtite. În pridvor si în cerdac, parte la mesele încarcate
cu resturi de la banchet, parte în fotoliile de trestie si nuiele
albe împletite, asteptau cu gurile coclite, dar cu buzele înrosite
din nou, sotiile celor care înca mai jucau, gazdele, câteva
perechi tinere, care nu se îndurau sa se desparta si al caror
organism biruitor se refacea cu fiecare senzatie noua. Acum
urmareau înaltatul soarelui, care stropea cu apa de aur verdele
albicios al viilor si negrul verzui al padurilor. Era o impresie de
racoare si prospetime peste oraselul din vale, gata sa se
trezeasca, prospetime care aci sus nu putea birui totusi
extenuarea fizica. Asteptam, cu seaca nerabdare, o explicatie
îndârjita cu nevasta-mea, dar de vreme ce ea nu-mi ceruse sa
plecam, caci înca nu se îndura sa se desparta de el, rabdam.
(Ce-or fi vorbit atât? ce aveau de "discutat"? cu ce fraze? la ce
întâmplari au facut aluzie? ce aveau sa-si spuna amândoi? caci
eu nu-mi puteam reprezenta pe nevasta-mea vorbind decât cu
mine). A trebuit sa coborâm apoi în beciul unui proprietar
vecin, care nu ne-a lasat pâna nu vom încerca, împotriva
oboselii de mahmuri, un leac paradoxal, un singur paharut
dintr-un vin auriu si greu ca untdelemnul, care, luat lânga
butoi, avea sa ne limpezeasca desavârsit mintea...
Era soarele sus când ne-am gasit în odaia cu pat larg si scazut,
cu perdele de pânza de casa si borangic, cu fotografii straine,
cu carti, în care panglici erau ramase acolo unde se oprise
atentia altora - si cu sticle de parfum si apa de colonia pe masa
de toaleta, gatita cu oglinda leganata, începute de alte mâini.
N-am putut sfârsi dezbracatul, dar cum nici nu vream sa discut
cu ea "academic", i-am spus cu o voce de mort:
- Asculta, draga fata, sper ca niciodata în viata mea nu voi mai
trece prin clipele prin care am trecut ieri si azi.
M-a privit cu ochii mari albastri.
- Nu înteleg ce vrei sa spui?
Eram uluit, am ramas cu haina în mâna, am râs ca un cadavru.
- Sincer? nu întelegi ce vreau sa spun?
Si ea, afectat:
- Absolut sincer...
Tremuram, aprins si indignat de atâta crasa prefacatorie.
- Ei bine, atunci poate ai sa întelegi alta fraza ceva mai simpla.
Sa ne despartim. La Bucuresti începem numaidecât, cum
ajungem, divortul. Daca vrei sa ramâi cu amantul dumitale, n-
am nimic de spus. Cu toate ca nu-mi mai pot face iluzii, dupa
cele ce am vazut de ieri pâna azi, te rog totusi un lucru. Acum,
când ai certitudinea ca vei ramâne toata viata cu el, sa evitam
spectacolul si sa nu ne oferim comentariilor adunarii publice de
aici.
N-am vazut niciodata o privire de înger atât de obosit si de
mirat.
- Dar despre ce e vorba, pentru Dumnezeu?
- Dupa cele ce ai facut azi, mi se pare uluitor sa mai întrebi
despre ce e vorba.
Si, ca un bolnav, care nu stie ce s-a petrecut cu el în timpul
delirului:
- Dar te rog... te rog, spune-mi ce-am facut?
Indignat si revoltat de atâta îndrazneala, am întors capul cu
dintii înclestati.
- Nimic.
Simtindu-se tare, staruia ea acum.
- Te rog, spune-mi ce-am facut? Te rog.
Mi-era sila atâta, ca simteam ca orice vorba as fi spus, ar fi
cazut alaturi.
- Nimic... Vreau sa ne despartim.
Ne-am dezbracat, dar în pat, cum eu evitam chiar sa o privesc,
a început din nou.
- Stefane, te vad asa suparat... si-ti jur ca nu înteleg de ce?
Am început sa fierb de mânie.
- Îmi juri?
- Îti jur pe ce vrei.
Dar o clipa m-am oprit mirat, întrebându-ma daca nu cumva
gresesc, si m-am hotarât sa-i explic ceea ce se prefacea ca nu
pricepe. Dar când sa caut, cu uimire, vad ca nici eu nu am
nimic de spus. Ce sa-i reprosez? Ca pe drum a stat lipita de
mine si de el? Ca s-au coborât sa culeaga flori? Ca s-a sprijinit
de bratul lui? Ca au facut un mic grup aparte?
- Ai fost tot timpul împreuna cu acel domn, ai dansat aproape
numai cu el.
A râs indulgenta (ea).
- Ei bine, dragul meu, dar asta e firesc atunci când vii cu cineva
pe drum, într-o excursie ca asta... Toate femeile au facut
grupuri. Se creeaza inevitabile izolari. Nu poti fi familiara cu
toata lumea si atunci se pare ca esti numai cu unii. Pe urma, el
e un bun dansator... toate femeile din lume danseaza, cred.
- Da... însa nu numai cu un singur partener.
- Dar bine, aici nu e bal. Am venit împreuna pe drum.
- Nu... nu... a fost un adevarat scandal. Toata lumea v-a privit.
- Ce scandal? Ti s-a parut tie. Nu ai vazut ca - ti-am spus - toate
femeile fac la fel? Asa sunt petrecerile astea. O data acasa, nici
una nu se mai gândeste apoi la cunostintele si întâmplarile de
aci. Ai sa vezi ca nici tu nu ai sa te recunosti cu toata lumea de
aci... Esti de o sensibilitate imposibila.
M-a mirat aceasta intentie de maturitate în judecata ei si eram
indignat, dar taceam. Fireste ca n-aveam de obiectat nici un
fapt precis, dar asta nu însemna totusi ca ea nu mersese, cu
trup si suflet, într-o aventura. Aveam însa acum certitudinea ca
a vinei unor ministri care, respectând cu sfintenie litera legii, îsi
permit orice, chiar cele mai veroase afaceri. Cuvântul e oricând
un mijloc imperfect de comunicare. Tot ce e sens, tot ce e
adevar, tot ce e continut real scapa, printre silabe si
propozitiuni, ca aburul prin tevile plesnite.
Aveam totusi în plasa logicii un fapt precis.
- Aseara, credeam ca ti-ai sucit gâtul, tot întorcându-te sa vezi
daca vine la masa.
- A, mi-am sucit gâtul, ce idee...! mi-am sucit gâtul...! si încerca
sa bagatelizeze.
Dar a simtit, din privirea mea neteda ca moartea, ca aici nu
încape tagaduiala si, nenorocit inspirata:
- A, acum stiu ce vrei sa spui. E cu totul altceva... Daca ti-as
spune ai vedea ca...
- Dar spune-mi atunci.
- E un secret al nostru toate... madam Slugeru si madam
Georgescu.
Ajunsesem si la "secretul de familie" din Boubouroche...
Si era în asternutul strain, de prisos aproape de mine cu tot
trupul stiut.
Asta-i tot ce-mi rezerva viitorul? Corpul femeii atunci când
vreau? Ce sa fac cu el, fara celelalte bucurii? Când stiam ca nu
e nici el perfect. La un milion de femei abia de e una întreg
frumoasa. Restul au nevoie de indulgenta, de întelegere.
Numai sufletul poate înlocui lipsurile. Si sufletul nevesti-mi...
Mi-era pielea uscata, capul dur si gol sa poti lovi cu ciocanul în
el, parca tot gâtul plin de câlti.
Mi-am îngropat fata în perna care se încalzea numaidecât, de a
trebuit sa schimb mereu capatâiul, dar fara sa pot dormi si n-
am mai scos o vorba pâna târziu dupa-amiaza. Ea a dormit, a
nadusit sanatos, s-a împrospatat în obraz si în privire,
reintegrata vietii, numai eu parca eram bolnav de uremie.
Cum tot cearsaful si perna erau prea calde, cum toate cartile,
pe care am vrut sa le citesc, mi se pareau uscate, am coborât
catre ora cinci în gradina. Se sfârsise parca o sarbatoare, o
întâmplare frumoasa în lume, care niciodata n-avea cum sa se
mai repete si eu supravietuiam singur, dar cum dainuieste o
coaja de lamâie stoarsa, aruncata dupa-masa. Soarele mi se
parea lesios si când am trecut pe lânga bucatarie am simtit
mirosul de mâncaruri trezite. Au dat peste mine un grup de
cheflii, care în zorii zilei se înfundasera într-un beci si acum
ieseau beti turta. Fostul ministru plângea si tinea sa ma
îmbratiseze neaparat, umplându-ma de bale si varsându-mi vin
pe haine. Avea sentimentalismul galagios si plângaret al
moldovenilor la betie, cu promisiuni jurate la toata lumea, cu
demonstratii si invocari lirice de fratietate, pentru ca a doua zi,
treaz si revenit la sentimente normale, sa se prefaca (si cu o
tainica spaima) ca a uitat totul, afara doar de promisiile si
legamintele celorlalti. Totusi e sigur ca ei între ei, cel putin în
momentele acelea, se iau în serios.
Plecarea înapoi a fost la opt seara. Era între mine si el, ca la
ducere. N-am vorbit decât, rezervat si politicos, numai cu el tot
timpul, refuzând, cu sila, toate încercarile ei de a-mi capta
bunavointa, prefacându-se, dealtfel, ca ia lucrurile în gluma.
Mai târziu a adormit, sau s-a prefacut ca doarme, rezemându-
se cu capul pe pieptul meu, ceea ce însa nu mi se parea decât
un pretext ca sa-i abandoneze lui cealalta jumatate de corp.
Nimic nu mi s-a parut mai simbolic decât aceasta asezare a ei.
Daca n-as fi stiut despre ce e vorba, daca as fi fost sotul naiv
pe care-l voia ea, as fi crezut ca un subit si sincer acces de
preferinta o face sa se agate duioasa de gâtul meu, când ea nu
facea asta decât tocmai pentru ca asa îsi putea culca
picioarele si soldurile, aproape în bratele celuilalt. Dealtfel, si
mai general socotit, nu era oare cu un înteles deosebit aceasta
împartire a ei însasi, pe care o facea, singura, între noi doi?
Încheiam bilantul sinistru al acestei petreceri, ca un general
înfrânt si fugarit, promis degradarii si exilului, care compara
resturile înspaimântatoare, cu armata frumoasa si stralucitoare
de entuziasm pe care o comanda, la defilare, cu doua zile
înainte. Dealtminteri, aceste excursii împreuna, de perechi
tinere, când femeile sunt frumoase, devin mai totdeauna lupte
"amicale", tot asa cum amicale erau acele "tournoi" medievale,
numai ca atunci când totul trebuie sa revina la normal, dupa
furii nemarturisite si explicatii amare, întocmai ca si în acele
pomenite timpuri, de multe ori cadavre acoperite sunt aduse
înapoi pe scuturi si targi acasa. Asa cum ma întorceam eu cu
imaginea femeii iubite, ucisa.
Peste doua zile ne-am dus întreaga "banda" la deschiderea
unui teatru de vara si de acolo la un restaurant de la Sosea.
Ce-a fost la tara s-a repetat si aici. De abia mi-am mai stapânit
indignarea, indiferent la comentarii. O doamna, poate înca
tânara, faimoasa frumusete aventuroasa pe vremuri, care ma
privea cu afectie totdeauna, cu care adeseori aveam
interesante convorbiri despre întâmplarile din viata, caci în
noua cochetarie pe care si-o permitea, de a se îmbatrâni cu
intentie mai devreme, era parca din eleganta unui general
tânar, retras voluntar la pensie, a încercat sa ma împace.
- De ce atâta enervare?
I-am aratat, surâzând trist, pe nevasta-mea si mi-a spus,
glumind frumos si cu emotie, încât nu ma puteam supara:
- Stii o vorba, si daca nu o stii, ti-o spun eu: femeia însala
numai pe cel pe care-l iubeste, pe ceilalti îi paraseste pur si
simplu.
I-am spus ca asta nu ma consoleaza, dar mi-a explicat ca nu
crede ca e vorba de altceva decât de un "flirt".
I-am turnat în pahar vin auriu, privind-o mirat:
- E o formula gresita, fara înteles la o femeie. Nu corespunde
nici unei realitati, decât daca e vorba de o fata care vrea sa
petreaca, dar, în sfârsit, sa-si pastreze totusi fecioria fizica (si
care, dealtfel, s-ar da din toata inima), sau de femei bolnave,
care s-ar da cu pasiune, dar le împiedica ovarita de care
sufera. Mai are sens acest "flirt", atunci când o femeie
urmareste vreun interes si, ca sa-l realizeze, face toate
"avansurile", dar dupa ce a obtinut ce tintea, se refuza. Sistem
practicat de multe actrite si profesioniste nemarturisite. Dar
nevasta-mea nu e în nici una dintre aceste situatii si pentru ea
un "flirt" e o aberatie.
- Ah, dumneata esti dintre acei care fac mofturi interminabile si
la masa. Dintre cei care totdeauna descopera firele de par în
mâncare.
- Sunt eu de vina daca mi se ofera fire de par în mâncare?
- Nu, atâta luciditate e insuportabila, dezgustatoare. Îmi
închipui ca esti în stare nu numai sa-ti examinezi exagerat
partenera, dar ca, în ultimele clipe ale îmbratisarii, sa-ti dai
seama exact de ceea ce simti, ca si când ai asista la un
spectacol strain...
- Doamna, e perfect adevarat ce banuiti, dar încheierea
dumneavoastra - numai - e falsa. Atentia si luciditatea nu
omoara voluptatea reala, ci o sporesc, asa cum, dealtfel,
atentia sporeste si durerea de dinti. Marii voluptuosi si cei care
traiesc intens viata sunt, neaparat, si ultralucizi.
- Cu ce placere te-as fi înselat pentru aceasta continua
neliniste si banuiala a dumitale, si desfacea senzual o
portocala. Avea o eleganta de marchiza.
- Deci... nu m-ai fi parasit?
- Poate ca atunci da, dar as fi regretat-o toata viata. Suntem
atât de toante când suntem tinere.
Surâdea îndepartat si frumos, cu parul ei argintiu... si eu o
admiram atât de pasionat, ca toata lumea parea intrigata ca
de o scena de dragoste.
Va fi nevasta mea, peste un sfert de veac, ca femeia aceasta
de lânga mine? si ce înteles adânc ar fi avut lucrurile... va fi
fost aceasta femeie la fel cu nevasta mea? si - imposibila
întrebare - vor mai fi altele acum? si - înca mai fara sens
întrebare - de ce mi se pare posibil numai în trecut, de ce
regret ca am pierdut, venind cu douazeci de ani mai târziu,
trupul cald, cu zâmbetul bun si melancolic al acestei femei?
Dar nu, toate sufletele acestea de carne si matase devin prea
târziu, si de prisos, bune.

ASTA-I ROCHIA ALBASTRA

Nu i-am vorbit nevesti-mi o saptamâna.
Am mâncat singur în birou. Peste câteva zile, la masa la
prieteni, mi s-a parut însa ca rezerva mea nu mai are sens, si
am staruit toata seara pe lânga o femeie frumoasa, aproape
tot atât de înalta ca mine. Când spun "am staruit" e un fel de a
vorbi. Dupa un usor început, ea, dezlantuita, m-a coplesit cu
prietenia ei. Tot ce a facut nevasta-mea la tara, aci s-a reeditat
într-o singura seara. G. nu era acum de fata. Ca sa nu para
prea suparator, femeia a dat o nuanta de gluma lucrurilor. A
declarat ca daruieste pe barbatu-sau nevestei mele, ca ma
iubeste, a facut scandal când mi-a luat cineva locul de lânga
ea. Am vorbit despre femeile grase si slabe si, ca sa-mi arate
ca ea e numai înselator slaba, în fata tuturor, mi-a luat mâna si
mi-a pus-o, apasat, pe soldul ei plinut... Strânge!... Eu, uluit,
aveam aerul ridicul al lui Iosef în casa lui Putifar. Cum ma lasa
un moment liber fugeam, dar ma cauta si ma aducea înapoi.
Sâcâita, dezorganizata, nevasta-mea era vânata, glumea
galben, iar de câte ori îmi aduceam aminte de ea si o priveam,
îi întâlneam ochii mari si îndurerati asupra mea.
Noua mea entuziasta m-a silit sa dansez cu ea, desi dansam
prost. Pe urma m-a luat de mâna si m-a dus într-un salonas cu
divanuri: "Hai, sa fim singuri".
Eram stânjenit de parca numai în strachini calcam. Ne-am
rezemat, lungiti unul lânga altul si m-a întrebat tot soiul de
prapastii. Când s-a abatut din întâmplare cineva pe la noi s-a
înfuriat, s-a dus la birou, a luat un toc si hârtie, a scris un afis:
"Intrarea oprita... pereche amoroasa!" Cei care veneau, citeau,
râzând ca de o gluma buna, si plecau, cerându-si scuze ipocrit.
Glumea, fireste, dar asta n-a împiedicat-o sa-si framânte sânii
de coastele mele si sa ma sarute, când i se parea ca nu vine
nimeni.
I-am spus ca trebuie sa fim cuminti, m-am smucit si am plecat.
Mi-era rusine de rolul grotesc, de siluit de o femeie, si ma
gândeam la situatia delicata în care sotia asta vulgara - cu
gluma ei menita sa mascheze abil o purtare mai precisa - îsi
punea barbatul. Nu mi se parea suficienta scuza ca e vinovat
ca nu stie sa-si stapâneasca nevasta si nici nu mi se parea ca
"trenurile nu trebuie lasate sa treaca" sau ca trupurile
"sarmante", care se doresc si se întind, sunt deasupra oricarei
"ridicole filozofii". Dealtminteri, ca sa se poata trece puntea
periculoasa, se face aci un cadril de naivitati. Femeile, ca sa
poata realiza toata aventura, se prefac ca o socotesc ca pe un
joc naiv, dar în acelasi timp barbatul serios "care nu stie sa
profite" e acuzat, el, de "naivitate".
La ele însa naivitatea, prefacuta si cu scop precis, e dintre
acelea pe care o practica unii escroci, în primele momente,
"facând pe prostii" în fata unui judecator de instructie,
declarând ca au încasat cecul fals la banca, în gluma, ca sa
faca o farsa unui prieten de la Hamburg. Dar judecatorul,
stiutor, cu privirea rece, pune zâmbind lucrurile la punct.
Fara grija de spectacol, ca un animal ranit, nevasta-mea se
trântise într-un fotoliu si nu vorbea cu nimeni. Noua mea amica
a venit dupa mine: "Esti un caraghios", si mi-a fixat o întâlnire
în oras.
Cealalta era geloasa si suferea. Simteam acum ca e o jucarie în
mâna mea. Ca puteam s-o umilesc, s-o fac sa sufere si mai
mult, dar la ce folos? Îmi venea sa-i spun: uite ce ai facut din
dragostea noastra, din bietul nostru trecut. Acesta e idealul tau
de iubire, acest continuu asasinat?
Acasa, furioasa si îndurerata, mi-a spus:
- Acum cred ca ai sa-mi dai dumneata explicatii mie.
I-am aratat ca n-am facut nimic mai mult decât ea la Odobesti.
- Da? Eu nu m-am proclamat flirt cu G., nu m-am pipait cu el,
nu m-am înfundat, cu anunturi obraznice, într-o camera cu
divanuri.
E adevarat ca pâna acolo nu ajunsese, dar nu e mai putin
adevarat ca tot eu ma simteam în paguba.
A tinut sa-mi plateasca însa, cu vârf si îndesat, întâia data când
ne-am gasit iar în "banda" cu el. A stat mereu, aproape în
bratele lui. Îmi spuneam ca nu e decât o pedeapsa si ca, daca
vrea sa ma pedepseasca, însemna ca nu-i era indiferent ca eu
preferasem alta femeie, deci ma iubea. Cu toate astea, fizic ...
spectacolul mi-era de neîndurat. Nu aveam taria sa vad, orice
mi-as fi spus, cum femeia pe care o iubesc e tinuta în brate de
un barbat, si i-am spus-o vecinei mele de rândul trecut si de
data asta, care ma urmarea zâmbind.
- Dar daca ai iubi o actrita, care, pe scena, ar trebui sa-si
îmbratiseze patimas partenerul, sa-l sarute lacom pe gura?
I-am lamurit, cutremurat, cu cea mai simpla sinceritate:
- Cred ca niciodata n-as putea iubi o actrita.
M-am apropiat de divanul din colt unde se gasea nevasta-mea
si i-am spus ca plecam acasa.
- A! Cum asa devreme? Nu; mai ramânem.
- Trebuie sa plecam neaparat, am de lucru mâine.
- Nu... asta nu se poate... nu... mai stam... se supara oamenii
daca plecam asa de repede. E nepoliticos. Scosese oglinjoara
din poseta si-si pudra obrajii.
- Cu neputinta.
Si totusi am mai asteptat un sfert de ora. Era în mine ca o
spaima viu graita.
- Draga, nu mai pot ramâne nici un minut.
- Ei nu... trebuie sa mai ramânem... vreau sa mai stam putin,
si-si desena acum cu ros buzele.
- Eu plec.
- Pleci fara mine.
Am privit-o, acum linistit, ca un mort.
- Ela, îti dai tu seama de ce spui?
- Te rog... vreau sa mai stam.
- Nu se poate... sub nici un cuvânt, nu se poate sa mai stam.
Avea ochi mari, stersi si o cuta între sprâncene.
- Ei bine, nu merg.
- Ela, te întreb înca o data...?... Gândeste-te bine ce faci. Daca
ma duc singur acasa, înseamna ca am pornit pe un drum de pe
care nu ne mai putem abate.
Gândul ca nevasta-mea ar putea veni singura, în zorii zilei,
acasa, mi se parea o monstruozitate rece.
Am mai privit-o înca o data, ca în clipa semnarii unei sentinte,
si am plecat. Am asteptat în strada zece minute si n-a venit.
Cunosteam la unul dintre hotelurile mici o cocota destul de
frumusica, voinica si nespus de vulgara. I-am spus sa se
îmbrace, am luat-o cu mine, am dus-o acasa, am pus-o sa
scoata tot de pe ea si am culcat-o în patul tuturor durerilor,
nebuniilor si lacrimilor iubirii mele.
Nevasta-mea a venit peste vreo doua ore. Nu stiu daca
servitoarea i-a spus totul, dar când a înteles, s-a îngrozit, si nu-
i venea sa creada. A cazut moale într-un fotoliu. S-a înfuriat
apoi si a vrut sa se repeada asupra femeii, care nu prea avea
de ce sa se teama.
- În patul meu, o adunatura de pe strada?
Si cealalta, cu o imensa si triviala doza de bun-simt:
- N-ai decât sa dormi în el, madam, nu sa umbli noaptea
teleleica.
Vedeam, uimit si cu sufletul gol, unde ajunsesem.
I-am explicat ca daca face scandal si se afla despre întâmplare,
eu o sa trec drept nebun, dar pe socoteala ei are sa se râda ca
de o paparuda. A plecat trântind usa, cu o energie pe care nu i-
o banuiam.
Am framântat întreaga noapte trupul femeii straine, cu o furie
deznadajduita, ca sa-mi demonstrez ca tot ce ofera una, îti
poate oferi si cealalta si ca nu merita, ca e ridicul sa suferi atât
de mistuitor, pentru atât de putin lucru. Si parca am gasit
adevarata parerea. Primele trei-patru zile, dospind de mânie,
nu mi-a fost greu sa îndur absenta nevesti-mi. Pe urma însa,
am început o serie de ipoteze, în toate sensurile, ca sa vad ce
gândeste si ce simte acum. Cum stiam ca iubeste pe altul, nu-
mi închipuiam ca îndura prea greu purtarea mea si-mi
recunosteam dreptul, si ma felicitam chiar, pentru ideea buna
de a-mi crea ultimul cuvânt. Ma întrebam vag daca ne vom mai
vedea, daca ne vom revedea, vreau sa spun, în continuarea
liniei trecute, asa cum, când te destepti dupa un vis atroce,
reiei viata ta întrerupta seara. Si simteam ca nu, adica nu mai
aveam reprezentarea unei viitoare împacari, cum nu-mi pot
închipui azi în ce fel as putea deveni presedinte de republica în
America Centrala.
Dupa o saptamâna am simtit neaparat nevoia s-o vad, dar mi-
am refuzat cu încapatânare orice prilej. Am cautat însa pe o
prietena a ei, ca sa aflu, prin ocol, ce gândeste, ce face, daca
întâmplarile acestea de rasturnare si eveniment egal cu
miscarea planetelor, pentru mine, aveau pentru ea vreo
importanta. Nu mi-a fost cu putinta sa aflu ceva. Fiindca pe
strada n-o întâlneam ca sa-i cunosc noul surâs, am început sa
colind restaurantele, cu batai de inima înca din strada, cu
examinari usoare a tuturor femeilor la început, cu reveniri
insistente apoi, de teama sa nu ma fi înselat din cauza
palariilor mari si cu o tristete de moarte, cu impresia ca totul e
gol, când trebuia sa constat ca ea nu e acolo. As fi vrut sa vad
capul acela mic de statuie greaca, blond, cu ochii albastri, cum
e acum în forma noua, sa vad daca ma priveste cu ura, cu
indiferenta. Printr-o fatalitate de neînteles n-am întâlnit-o
nicaieri. Am reluat legaturile cu toate prietenele ei, mi-am
facut dintr-una amanta ca sa-mi dea stiri despre ea, dar cum
venea vorba despre ea, totusi, de teama ca "nu se stie cum se
întorc lucrurile", nu-mi spuneau o vorba, evitau orice discutie,
iar detaliile pe care eu le ceream, dealtfel cu un ton vag
indiferent, caci altfel n-as fi avut nici o sansa sa le am, mi-erau
totusi, firesc parca, refuzate. Am cautat sa stie ca petrec, ca
ma simt foarte bine, dar aceste gesturi ostentative erau ca
niste scrisori încredintate unei poste lamentabile. Nu stiam nici
daca le-a primit si mai putin puteam sti ceea ce gândeste
aceea care le-a primit.
Sa ma duc acasa la matusa ei, nu putea fi vorba. Nu mi-as fi
iertat niciodata slabiciunea asta si nici n-ar fi fost posibil, atât
eram de definitiv în gândul meu. Am început sa caut invitatii în
casele în care stiam ca ar putea sa mearga, dar am nimerit-o
mereu prost. Acum, toata nevoia de ea, comprimata în mine,
se rezolva într-o otrava a întregului organism, înauntru. N-am
mai putut mânca aproape nimic. O rochie la fel cu a ei
întrezarita pe strada îmi punea un pietroi în stomac si un nod
în gât. Slabisem si-mi era teama acum sa nu afle ca am slabit
din cauza ei. Eram alb ca un om fara globule rosii. Am sporit
petrecerile, ca sa afle, sa creada ca sunt slab din cauza orgiilor.
În a patra saptamâna, un prieten doctor si un profesor
consultant au fost de parere ca s-ar putea sa am un ulcer al
esofagului. Si n-o vedeam nicaieri, parca disparuse în pamânt.
Am întâlnit-o totusi, în penultima zi de curse. Era zapuseala,
lume multa, si un suflu de oboseala nadusita lâncezea în
atmosfera prafuroasa si încinsa. Am vazut-o înainte ca ea sa
ma vada. Tot trupul mi s-a înfierbântat brusc, am cautat
numaidecât una dintre acele nenumarate femei echivoce, dar
nu declarate, care tapeaza, cerând barbatilor sa le ia bilete pe
cai, fireste fara sa dea bani, si am trecut vesel, radios si
absent, pe lânga nevasta-mea. Era rezemata de grilajul alb din
dreptul pariului mutual. Când am trecut din nou, înapoi, sta pe
un scaun ca si când era frânta de mijloc, privindu-ne cu ochi
îndurerati. Îndura parca o suferinta peste puterile ei. Nu mai
voia, se vede, nici s-o ascunda, caci totul îi era indiferent
acum. A fost o bucurie care m-a iluminat înauntru ca un soare.
Am mai vazut-o acolo nemiscata, trista, pâna aproape de
sfârsit. Si pentru întâia oara cineva mi-a vorbit de ea. O
prietena comuna m-a întrebat cum pot fi atât de lipsit de
inima... Si eu, care m-as fi dus s-o îmbratisez, s-o întreb cu o
nemarginita patima: de ce? de ce ai început toate astea? am
trecut din nou, am salutat-o foarte prietenos, mi-a raspuns
doar privindu-ma în ochi, fara un surâs, fara nici o miscare a
muschilor fetei, ca o caprioara blonda, înjunghiata.
Peste câteva zile am întâlnit-o în fata chioscului de ziare de la
Independenta. Ceruse o revista de mode si tocmai o platea,
când a dat cu ochii de mine si a înteles ca o asteptam, oprit
mai sus, la câtiva pasi. A avut o clipa de placere, nu de
bucurie. Si-a muscat, cu o satisfactie vulgara, buza de jos, ca si
când ar fi spus, câstigând prinsoarea: "A, domnule, în sfârsit!"
Altfel întrevederea a fost frumoasa, cu lunecusuri de ironie voit
banala si superficiala, ca sa para tandra si indiferenta: "Speram
ca ai sa te faci mai urâta, departe de mine." "A... da... am avut
eu azi-dimineata o presimtire buna". "Ti-ai oxigenat parul? Sau,
nu, e din pricina soarelui." "Dupa cât stiu, nu. Se vede ca e tot
soarele". "A reaparut si el numai din cauza dumitale." "Ce vrei,
când întâlnim încapatânati care vor sa reziste, cautam si noi
complici." Dar, spre mirarea mea, tot ea vrea sa stie: "Ai mai
sedus pe cineva?" si îi tremura vocea de parca era o actrita la
întâiul pas pe scena... "Vreau sa iau o trasura". Era ora 12 si
jumatate poate. Matusa ei sta pe strada Olari. Am pornit-o
alaturi pe jos; în dreptul Universitatii, la statia de trasuri, am
fost bucuros ca nu era nici una. Mi-a spus ca are de gând sa se
înscrie din nou pentru licenta la Universitate, ca a fost plecata
la Vaslui, la bunica ei, trei saptamâni. Prin fata Ministerului de
Domenii, am avut oarecare teama, caci venea agale o trasura
goala, pe care ea n-a observat-o însa. "Asta-i rochia albastra?
dar parca era mai putin vie?" "Vai, mi-ai uitat rochiile?" Si
sufletele noastre pluteau deasupra cuvintelor, în ezitari, fâlfâiri,
fixari, si iar mici zboruri, ca un roi de fluturi deasupra unei
plante, care ar fi încet transportata pe drum. La Rosetti,
despartirea era inevitabila. Era statie mare de trasuri si
automobile. S-a oprit pe trotuar... si în mine totul s-a oprit... dar
a lasat, fara s-o vada, o trasura, a strigat prea încet alta si pe
urma a întors capul sa-mi spuie ceva. Am ajuns, poate pe la
doua, în fata casei matusii ei... dar parca n-ar fi observat ca am
ajuns, am trecut înainte, apoi, de vreme ce se crease un
precedent, dupa vreo suta doua de pasi ne-am întors, si pe
urma iar, pâna la ceasul trei si ceva. Poate ca nici unul, pentru
nimic în lume, nu ar fi cerut însa celuilalt sa mai ramâie. Eram
asa de grabiti si ne vedeam în treacat numai.
- Ah, de tine nu se îndura cineva sa se desparta, si era profund
adevarat, dar o spuneam cu un surâs, ca sa para abia ceva mai
mult decât o gluma indiferenta... sarut mâinile.
- Vai! o sa ma ocarasca matusa-mea. Dar putin îmi pasa. Îsi
trecea limba peste buzele arse parca, si surâdea cu ochii
albastri, plini de suflet ca de roua.
Ma întorceam, în dupa-amiaza inundata de caldura uscata,
chinuit de foame, adâncindu-ma ca în cauciuc în asfaltul încins,
privind caii obositi ai trasurilor, storurile trase pentru siesta la
mai toate casele, dar era în mine o tristete usoara si placuta.
Simteam ca femeia aceasta era a mea în exemplar unic, asa ca
eul meu, ca mama mea, ca ne întâlnisem de la începutul lumii,
peste toate devenirile, amândoi, si aveam sa pierim la fel
amândoi.
Eram ca într-o zi imensa si întâmpl
arile acestea mici, amanuntite pâna în fractii de impresie, erau
printre cele mai importante în viata mea. Astazi, când le scriu
pe hârtie, îmi dau seama, iar si iar, ca tot ce povestesc nu are
importanta decât pentru mine, ca nici nu are sens sa fie
povestite. Pentru mine însa, care nu traiesc decât o singura
data în desfasurarea lumii, ele au însemnat mai mult decât
razboaiele pentru cucerirea Chinei, decât sirurile de dinastii
egiptene, decât ciocnirile de astri în necuprins, caci singura
existenta reala e aceea a constiintei. Si, în organizarea si
ierarhia constiintei mele, femeia mea era mai vie si mai reala
decât stelele distrugator de uriase, al caror nume nu-l stiu.
Ne-am împacat peste o luna, când a venit cu bratele pline de
crini târzii, ca o amanta, si am fost împreuna toata luna august
la Constanta. Locuinta tihnita, plimbari seara pe dig, împreuna
cu o familie cunoscuta, aperitive în Piata Ovidiu, întesata de
lume, si uneori, în gluma, joc la bula, când pierdeam regulat.
Bineînteles, în dimineata însorita eram si noi, ca toata lumea,
încarcatura de tineri în pijamale si haine albe usoare, în trenul
de Mamaia. Pe plaja, ea era înca extrem de frumoasa, mai ales
când tot corpul i se facuse ca grâul copt. Aproape înalta, cu
talia subtire si soldurile vânjoase, cu sânii razbind ghiciti ca
merele prin maioul negru (strâns pe ea cum e un sarpe în
pielea lui), aduna toate privirile. Putin prea înalt pentru
subtirimea bratelor si coapselor, faceam totusi, cred, o pereche
potrivita cu ea. Când, legata la cap cu un tulpan albastrui, cum
e uneori cerul senin, care îi iradia lumina ochilor si-i limpezea
liniile desenate, pure, punea apoi pe umeri un fel de pelerina,
usoara de tot, poroasa si albastra, tare ca vopseala, parea
întreaga zugravita pe smalt, cu fata aurie.
În septembrie, întorsi în Bucuresti, am avut o cearta din cauza
copilului asteptat. N-a vrut sa-l aiba si a trebuit sa stea în
sanatoriu vreo doua saptamâni. S-a facut bine abia pe la
Sfântul Dumitru.
A fost un timp destul de linistit si am putut sa fac vreo doua
drumuri la o padure, care facea parte din mostenire, pe lânga
Curtea-de-Arges. Era un sfârsit de toamna de o frumusete
larga si potolita, si priveam de la fereastra vagonului dealurile
lenevoase cu paduri îndesate, cu acea felurime de colorit care
arata cresterile. Daca vara e greu de osebit toate apele si
asemuirile de verde, acum gama vestejitului cuprinde toate
culorile tari. Câta vreme unii copaci sunt înca verzi, altii au
frunzele, pe negrul cracilor, galbene ca niste caise stravezii.
Unele frunzisuri sunt rosii sângerat, altele violete, caramizii,
albe chiar. Cerul e imens, si departe peste umerii dealurilor,
peste sate, are un fel de maiestate senina, careia lumina vie,
dar galbuie în culoare si potolita în caldura, îi da o liniste
melancolica.
Nu pot sta linistit pentru ca în compartimentul de alaturi (sunt
vagoane vechi, clasa I-II) se aud hohote de râs, comentarii,
aprobari calduroase. Sâcâit, renunt sa mai privesc carele, care
se departeaza domol pe drumuri albe, si trec si eu dincolo. Un
domn, sa tot aiba cincizeci de ani, cu gâtul în piele moale si
rosie, ca al curcanului, cu ochii vii si mustata mare, pe figura
pentagonal osoasa, explica de ce trebuie sa intram în razboi.
Dealtminteri, cam asta se discuta pe tot cuprinsul tarii
românesti, când afacerile si placerile lasau timp liber.
E de o verva îndracita, gesticuleaza convins, batând aerul cu
amândoua mâinile. Esentialul, dealtfel, în replicile lui
tumultuoase, sunt interjectiile.
- Ee! ee...! Pai vezi! Când spun eu? si se scoala iar de pe
fotoliul de piele. Cum o sa reziste, domnule?... cum o sa
reziste? Vino-ncoa. Daca eu pun aici o armata? si arata Orsova,
iar aici alta? si arata la Sibiu, aici înca una? acum la Brasov.
Dar cineva obiecteaza:
- Bine, domnule Predescu... tocmai acum când nemtii au
terminat cu rusii, de au ajuns în inima Rusiei?
- Pai tocmai d-aia - raspunse domnul Predescu deznadajduit si
scrijelat - tocmai d-aia... Dumneata nu vezi cum vine planul?
Eu încep asa - si începu sa urce pe harta care indica statiile,
deasupra canapelei - si hai-hai, si hai-hai... A?... merge? si-asa
mereu... si-asa mereu (în timpul acesta leganând urca si ocolea
cu mâinile pe harta, de la Arad spre Cluj, pascând parca din
urma)... Ei, asa-i ca i-am luat ca din oala?
- Domnule Predescu, dar Mackensen ala si Hindenburg pretind
ca ei o sa câstige razboiul, adaose unul, nu pentru ca ar fi
crezut, dar mai mult ca sa dea replica, si asa, ca sa-l întarâte
pe domnul Predescu.
- Daa? si îsi potriveste tigara rasucita, în tigaretul de trestie... O
sa câstige asta - iar aici face un gest foarte explicit, vârând
degetul mare, printre aratator si mijlociu - auzi? O sa câstige
asta. Eu fac "pari", domnule, ca Hindenburg ala al dumitale -
si-si lateste buzele - daa, sa vie el la mine... fac "pari" cu el...
ca manânca bataie... pe oricât... Hei? se pune el cu mine?...
Domnule, portar de hotel o sa-l facem dupa razboi. Ceilalti
aveau aerul ca se mira de îndrazneala lui Hindenburg de a se
pune cu noi si cu domnul Predescu, iar unul sincer nu se mai
putu stapâni privindu-l si privindu-se parca:
- Domnule, românii e destepti... Ti-o spun eu...
- Pai bine, domnule Predescu, atunci de ce nu intram? Ca eu nu
cred ce sustin unii, ca nu suntem pregatiti...
- Ce pregatire, domnule? - si ridica ochii disperat în tavan - ce
pregatire...? ca ma omori cu zile. Ce sa te mai pregatesti?
- N-avem tunuri... cine stie?
Domnul Predescu râde acum indulgent si cu pielea de curcan a
gâtului gâlgâind:
- N-ai tunuri? da intra-n razboi, domnule, si-ti da frantuzul câte
tunuri vrei: vrei o mie? îti da o mie... vrei zece mii, îti da zece
mii. Si ridica bratele, apoi le lasa sa cada, uimit si dezgustat.
Dar de asta e vorba acum...? Ce nevoie ai de tunuri, domnule?
si întorcându-se surâzator spre ceilalti, care ascultau mereu, cu
interes (ca acum venise si seful de tren, mustata ciupita): Auzi,
tunuri? Bine, domnule, de asta are nevoie neamtul si frantuzul
ala, ca sunt crescuti în puf - si, brusc furibund: Dumneata stii
cum e românul, domnule? Nadejdea lui e baioneta, domnule,
baioneta, întelegi dumneata?... Ca o vâra pâna în prasele... si
daca se rupe, da cu patul armei... uite-asa... uite-asa - si lovea
îndârjit si imaginar, înspre toate colturile compartimentului, în
timp ce ascultatorii îl urmareau, ferindu-se încântati.
- Zi, baioneta si patul armei, domnule Predescu?
- Pai, sigur, domnule, exclama îngaduitor... Asta-i arma
românului... As vrea sa vad eu pe neamtul ala care sa stea la
baioneta... si se întoarce triumfator si dârz în dreapta si în
stânga. Domnule, când or intra ai nostri cu patul armei printre
tunurile lor, o sa fie jale, ca ai nostri numai la scafârlie trag.
Domnul Predescu nu era de meserie, cum crezusem, nici
cârciumar, nici comis-voiajor, ca am întrebat pe urma pe seful
de tren.
- Nu-l cunosti pe domnul Predescu? se mira ceferistul meu si
avea dreptate, caci pe liniile astea secundare calatorii se
cunosc între ei cum se cunosc clientii aceleiasi cafenele.
Domnul Predescu e de la Pitesti, avocat... a fost si deputat o
data... merge la Curtea-de-Arges ca are o chestie acolo; si
resemnat de admiratie: Destept om, domnule. Eu îl stiu de pe
linie. Când ti-o explica el ceva... Nu zic, mai e si domnul
Adamici... dar parca tot domnul Predescu e mai destept.
M-am plictisit si m-am întors la locul meu, ca sa privesc mai
departe întinderile de porumbiste uscata, satele pe sub dealuri
si surâsul melancolic al cerului înalt de toamna în asfintit.
Dealtfel, si la Camera chiar, dupa câte reiesea din ziare,
discutiile nu depaseau mult adâncimea celor din tren. Se
anuntase o mare sedinta de rafuiala, între cei care cereau
"intrarea în actiune" si partizanii "neutralitatii espectative". Am
avut prilejul sa asist la una dintre sedintele importante, când
tribunele erau înca de cu vreme întesate de public, caci se stia
ca guvernul va fi luat între doua focuri. Partizanii Puterilor
Centrale aveau sa interpeleze banca ministeriala "pentru ce
lasam prilejul acesta extraordinar, când nemtii sunt dincolo de
Varsovia si aproape de Salonic, fara sa intram alaturi de ei?"
Dimpotriva, reprezentantii curentului antantist aveau sa
întrebe de ce nu intervenim sa salvam pe cei învinsi?
Sala, cu sugestii de interior de teatru prin arhitectura, de club
prin verdele fotoliilor si al draperiilor, de catedrala prin lumina
de vitraliu galben, venita din luminatorul imens de deasupra,
avea un aer solemn. Incinta era la început numai pe jumatate
plina. Unii deputati îsi citeau gazetele, abia aparute de dupa-
amiaza, altii faceau cerc, discutând în fata vreunui personaj
important. Pe banca ministeriala numai doi ministri care scriau
absorbiti. Din când în când, câte un deputat venea în dreptul
celui care scria si îi soptea ceva, sau îi da vreo hârtie pentru
aprobat.
Pe urma au început soneriile, s-a marit lumina, toate locurile de
jos s-au ocupat. Presedintele, suit ca pe o scena sau catedra, a
batut din ciocan si un domn a citit, probabil, sumarul zilei.
Anisoara a descoperit cea dintâi, cu un fel de bucurie, ca poate
stabili o legatura între ea si aceasta incinta inabordabila, pe
Nae Gheorghidiu, asezat pe bancile opozitiei (asa, din
cochetarie politica), obosit si preocupat.
Interpretarea deputatului "nemtofil", facuta, de altfel, cu un fel
de servilitate intelectuala si intentie de reactiune mediocra, a
provocat numai surâsuri ironice. Profunda impresie a stârnit
însa discursul celui care cerea intrarea imediata în razboi.
Pronuntata rar, cu vocea înfiorata, fraza: "Si veti lasa acest
popor erou, care e poporul sârb, sa fie zdrobit, fara sa faceti sa
cada în balanta palosul românesc, hotarâtor, în aceasta mare,
în aceasta neasemanata clipa istorica?" a plutit sub vasta
cupola, încremenind privirile, dar entuziast aplaudata numai de
opt sau zece deputati, pe care nu-i vedeam, dedesubt, sub
tribuna prezidentiala în care ne gaseam noi.
Celalalt deputat interventionist a interpelat guvernul pe chestia
înarmarii. A declarat ca stie ca atelierele militare nu lucreaza,
ca nu s-a facut nimic pentru echiparea armatei, ca s-au
cumparat zeci de mii de bocanci cu talpa de carton. Si el e
impresionant:
- N-avem artilerie, domnilor... Ce-ati facut ca sa dam
admirabilei noastre infanterii artileria grea de care are nevoie?
Aici, unchiu-meu, care se plimbase în timpul discursului prin
fata primelor banci, a întrerupt pe orator. Cum era cunoscut ca
om de spirit, când a ridicat mâna, oratorul s-a oprit si privirile
s-au întors spre Nae Gheorghidiu, care a declarat cu o falsa
gravitate:
- Gasesc, domnilor, ca îngrijorarea dumneavoastra din cauza
ca ne lipseste artileria grea e putin exagerata. Cred ca, la
nevoie, va fi suficient sa punem în baterie pe onoratul nostru
coleg de la Romanati, domnul Cotârcea, ca sa reducem toate
tunurile nemtesti la tacere. Si la vorbele astea, arata cu
degetul înspre capatul rândului din dreapta, iar toate privirile s-
au întors spre banca în care de-abia încapea o namila de o suta
cincizeci de kilograme poate, cu mâinile atât de scurte ca abia
îi ajungeau pe pântece.
A fost o ilaritate imensa. A râs si banca ministeriala, a râs si
oratorul însusi. Tribunele întesate - în cele rezervate doamnelor
unele elegante stau chiar pe trepte, nemaigasind alt loc, iar în
cele ale barbatilor unii se sufocau, atârnati chiar de stâlpi - au
rasunat si ele de hohote.
Nae Gheorghidiu, simpatizat si de opozitie pentru spiritul lui si
pentru "largimea de vederi" care îl caracteriza, pentru aerul lui
"frondeur", revoltat parca, desi militant liberal, era foarte
apreciat pentru "destinderile" pe care le provoca între guvern
si opozitie. Azi, de pilda, partida era ca si câstigata pentru
guvern, numai prin aceasta simpla gluma.
De pe banca ministeriala a raspuns la urma unul dintre
membrii importanti ai guvernului.
S-a sculat grav si cu ochii putin contractati, de pe banca
ministeriala si s-a dus, în tacerea întinsa ca într-un aer tare,
spre tribuna. Are fruntea înalta, piezisa, ca de poet, ochii mari
nu privesc pe nimeni, obrajii cu doua cute, mustata de fante
îmbatrânit. Acum, dupa un timp, îsi plimba ochii, privind si
inspectând parca incinta. Tine mâna dreapta înainte, cu doua
degete în buzunarul de jos al vestei. Începe încet dar sigur de
ceea ce spune:
- Mi-ar fi foarte usor, domnilor, daca as alerga dupa succese
facile, sa relev inconsecventa acestei opozitii, care pe de o
parte ne reproseaza ca nu intram în actiune, iar pe de alta se
plânge ca armata nu e pregatita. Dar tin sa raspund fiecaruia
dintre onoratii oratori care m-au precedat, în parte.
Peste partizanul Puterilor Centrale a trecut însa repede. Pe
urma:
- Domnilor, dati-mi voie sa va întreb: Ce înseamna aceasta
lipsa de încredere în guvernul tarii? Ati monopolizat singuri
toata iubirea de neam? Credeti dumneavoastra ca pe aceste
banci nu bate o inima româneasca? si arata acum, emotionat si
solemn, banca ministeriala si bancile majoritatii. Credeti
dumneavoastra ca viitorul acestui neam numai dumneavoastra
va provoaca nopti de insomnie?... (aplauze puternice) ca numai
dumneavoastra va cutremurati la gândul ca ceasul sfânt al
realizarii nationale ar putea sa bata, fara ca noi sa ne gasim
acolo unde trebuie sa ne gasim? si fraza spusa raspicat, cu
vocea larg înfiorata, cu mâna dreapta ridicata, cu pumnul
strâns, iar cu aratatorul întins, cu mâna indicatoare de pe afise,
e urmata de aclamatii si aplauze furtunoase. Domnilor, un
orator al dumneavoastra a declarat saptamâna trecuta aci ca
daca ar avea doisprezece copii, pe toti i-ar trimite sa lupte
pentru tara. Ei bine, domnilor - si ridica tonul - eu declar ca
daca as avea douazeci si patru de copii, n-as tine nici pe cel
mai mic lânga sânul mamei lui acasa... pe toti i-as trimite în
foc, în prima linie.
Si trecând mai târziu la cel de al doilea orator al opozitiei, a
schimbat iar tonul, ca un acar abil al oratoriei.
- Domnilor, ati discutat si despre pregatirea militara a tarii (si
scazut, prietenos) cred ca a fost o mare greseala. (Iar energic,
viu.) Nu poate fi pusa în discutie, si mai ales în discutie publica,
pregatirea armatei românesti (aplauze furtunoase). Domnilor,
eu atât pot sa va spun: ca suntem gata. Si aci ramâne îndelung
nemiscat... (Adunarea aplauda în picioare, aplauda si
tribunele.) A continuat pe acest ton câtva timp, pe urma iar:
Lasând la o parte gluma, atât de amuzanta, a colegului nostru,
domnul Nae Gheorghidiu, si (aci urca vocea, într-un crescendo
alarmant si intens, si scanda fraza cu mâna îndoita paralel cu
pieptul, cu cotul ridicat, dar zvâcnind aratatorul intens, în
afara) lasând deoparte aceasta actiune condamnabila de a
strecura, de la tribuna Camerei, în sufletul ostenilor nostri,
îndoiala în înzestrarea armatei (aplauze puternice, strigate de
bravo), va întreb, de unde aceasta pretuire exagerata, dovada
de vulgar materialism, aceasta supravalorizare a rolului jucat
de armament în razboi, când e stiut ca marile victorii se
câstiga numai prin moral? (aplauze). O armata care vrea,
învinge fara tunuri, fara mitraliere si fara cartuse (aplauze
furtunoase). Si eu va spun ca armata noastra vrea sa învinga si
va învinge! (aplauze entuziaste). Întrebati pe acesti
conducatori ai ostirii, în care nu aveti totusi încredere (si aci
arata, silabisind, cu degetul, înapoi, ca si când comandantii ar
fi cam în laturi si la spatele lui) si ei va vor spune: Vom învinge
pentru ca soldatii nostri se vor lupta cu baioneta - si nu e tun
care sa reziste baionetei românesti - împotriva oricarui
armament, iar când baioneta se va fi rupt, cu pumnii, cu
unghiile, cu dintii... (aplauze delirante). Domnilor, încrederea
mea în viitorul mare al acestui neam e neclintita (aci deveni
solemn), si-mi iau, împreuna cu colegii mei, asa cum v-am spus
de atâtea ori, raspunderea celor ce vor veni.
S-a asezat jos, parca fara sa observe aclamatiile delirante.
Desi în ultimul timp se vorbea de oarecare afaceri, pe
socoteala statului, facute de acest membru important al
guvernului, succesul i-a fost imens si s-a vorbit de el zile
întregi.
În masina cu interiorul de bomboniera cafenie, în timp ce
claxonul îsi cerea drum printre vehicule si pietoni, cele doua
femei fierbeau de admiratie.
Le era, fireste, mai aproape succesul unchiului. Niciodata n-am
avut o prea buna parere despre asa-zisii oameni de spirit (nu
vorbesc despre umorul inerent gândirii juste), care de cele mai
dese ori sunt simpli nerozi vioi. Caci "spiritul" presupune lipsa
de sensibilitate si un profund dispret pentru oameni, cel putin
în clipa aceea. Chiar în formele lui superioare, ca uneori
Anatole France, spiritul da adesea o impresie de rece
imbecilitate. Ce sa mai spun de Nae Gheorghidiu, al carui spirit
nu era decât o forma de lichelism, caci nu "facea spirite" decât
pe socoteala celor mai slabi ca el, ca sa amuze pe cei tari, de
care avea nevoie? Era un fel de clovnerie obraznica, menita sa
mascheze un egoism vulgar. Dar nevoia, acum mai mult ca
oricând, sa tin sub înrâurirea mea sufletul si convingerile
nevestei mele, si pentru ca aceasta protestare retorica nu e
suficienta ("draga, orice ai spune, e destept"), am oprit masina
si am intrat, invitându-le staruitor, în librarie. Am cerut un
dictionar medical strain si, la pagina stiuta, am citit, subliniind
cu vocea:
"IMBECILITATE (fig. 1 100). - Imbecilul e un tip degenerat,
caracterizat prin anomalii fizice, dar mai ales prin tulburari
intelectuale si morale. Inteligenta lui e marginita, totusi are
calitati de memorie, de imitatie si oarecare vivacitate de spirit.
Mai ales simtul moral îi e atins... Revoltat, nedisciplinat,
mincinos si laudaros, imbecilul cauta totdeauna sa faca vreo
farsa neplacuta, sau sa traga pe sfoara pe unul sau pe altul.
Camaraderia cu indivizii de teapa lui e totdeauna suspecta.
Imbecilii sunt cele mai adeseori pederasti, sau nu se înteleg
decât ca sa puie la cale infamii. Chiar prinsi asupra faptului,
mint cu un aplomb uimitor. Numarul imbecililor internati e
infim, în comparatie cu acela al imbecililor care circula liberi si
care traiesc ca vagabonzi, hoti si pezevenghi."
... Sau "oameni politici" în România, ar fi putut sa adauge acest
dictionar. Daca "vivacitatea de spirit", memoria si capacitatea
"de imitatie" sunt calitatile esentiale ale desteptaciunii, atunci
trebuie sa recunoastem, le-am spus femeilor, ca ea e cam
cuprinsa în explicatiile clinice ale dictionarului si ca Nae
Gheorghidiu e într-adevar destept, "pezevenghi", cum zice el
cu oarecare orgoliu national.
Dar n-am convins, poate, pe nici una dintre ele, pe nevasta-
mea acum mai putin decât pe cealalta.
- Extraordinar cum exagerezi, mi-a spus Anisoara, privind
indiferenta cu lornionul o mica vitrina de creioane de metal si
de agende.
Iar nevasta-mea, grabit, ca sa nu creada Anisoara ca e de alta
parere decât ea:
- Asa e totdeauna... pune în toate o patima, iar catre mine: Nu
se poate vorbi uneori cu tine.
- Un filozof ar trebui sa fie mai calm, zau, a întregit-o,
surâzând, bruna mea verisoara, cu oval desavârsit de Elvira
romantica, dar cu simt practic si apropiat actualitatii, de
nevasta de om de afaceri. Îmi spunea "filozof" caci stia ca asta
mi-e dezagreabil si ea o voia chiar ca insulta.
- Cum calm? De ce sa nu pun patima?... Numai imbecililor le e
indiferent ce opinie au. Obiectivitatea e necesara numai în
actul judecatii, cere adica sa nu ai interese contrare si sa iei
toate masurile de precautie intelectuala. Dar astea sunt de
domeniul inteligentei si al onestitatii, nu al indiferentei
sufletesti. Un om poate sa fie prost sau interesat, lipsit de
luciditate, dar nu de "obiectivitate". Si, în orice caz, dupa ce,
judecând calm, ai ajuns la o opinie, esti dator s-o sustii cu
hotarâre si îndârjire, cât mai expresiv. Chiar oamenii de stiinta,
dupa ce, pasionati si cu grija adevarului - caci nimic nu se
poate face fara pasiune - au ajuns la o descoperire sau la o
concluzie, o sustin cu tenacitate si cu dorinta de a face sa
triumfe, chiar daca ar fi amenintati cu rugul sau cu ocna.
Entomologul îsi apara gândacii lui cu patima. Nu se poate
sustine stupiditatea ca nu exista cauze si adevaruri care sa
merite sa te pasionezi pentru ele, ca totul e relativ si
indiferent, în raport cu... eternitatea. Totdeauna indiferenta
asta ideologica si amabila, prezentata sub unghiul vesniciei,
ascunde mici aranjamente facute sec, sub unghiul actualitatii
si cu caracter strict personal. Sa te consideri spectator
indulgent si amuzat al lumii acestia plina de infamie si de
prostie e sa faci parte din ea, sa beneficiezi de infamiile ei,
având aerul ca-i esti deasupra.
- Obiectivitate înseamna sa recunosti ca si adversarul are
dreptate, uneori cel putin, îmi replica ironic si suficient, din nou
Anisoara, ducând, mioapa, cu gratie, aproape de lornion si de
punctul negru de frumusete, din obraz, o agenda dintre cele de
dinainte.
- Alta aberatie... Raportate la acelasi punct nu pot sa existe
doua adevaruri, opuse, în acelasi timp. Daca adversarul meu
are dreptate, nu uneori, ci foarte adeseori, atunci renunt eu la
opinia mea - si pentru asta înca îti trebuie curaj - si o
împartasesc pe a lui, dar tot cu pornire si hotarâre. Indiferenta
nu poate fi în nici un caz, caci exista o pasiune a adevarului
însusi.
Au zâmbit si una si alta, cu îngaduinta, si am înteles,
melancolic, ca nevasta-mea nu mai are încredere în judecata
mea, ca steaua mea continua sa se raceasca. Anisoara
trimisese masina, si s-au departat amândoua, pe jos, prin
multimea din care faceau parte acum, dar nu erau la fel cu
nimeni, în rochiile lor de stofa de culoarea migdalei, pe care
cautau sa le ajunga, la jumatatea pulpei tulburator strânsa în
ciorapul de matase, cizmulitele de antilopa ale modei.
Se îmbracau de o vreme amândoua la fel, ca sa-si sporeasca
frumusetea, una blonda, alta bruna, cum îsi sporesc valoarea
perlele, daca sunt colectie.
Am dat apoi examenul, amânat în iunie, de anul III. Cu G. ne
întâlneam destul de rar si avea o atitudine mai curând
rezervata. Nu-si vorbeau decât foarte putin. Totusi, în
decembrie, când am plecat pentru doua saptamâni la tara, la
Anisoara - pentru vânatoare si plimbari cu sania - a venit si el
acolo. Mi-a fost destul de neplacut, dar n-am dat nici un semn
de nemultumire. Ciudat a fost ca ea s-a suparat pe Anisoara, a
scurtat cu o saptamâna aceasta vacanta cu mese copioase si
nici nu si-au mai vorbit. Si mai târziu am facut destule mutre
banuitoare, am evitat gelos multe prilejuri care mi-ar fi fost
dezagreabile, am tras cu urechea la multe, am spionat destule
plecari în vizita ale nevesti-mi, caci mi-era teama ca nu se mai
vad în lume tocmai pentru ca acum se vad când doresc, în vreo
garsoniera, dar niciodata n-am avut prilejul sa fiu pâna la capat
nefericit.

ÎNTRE OGLINZI PARALELE

În februarie însa, m-am întors prin surprindere noaptea, în
automobil cu un prieten sportmen, care facuse o excursie pâna
la Predeal. Eu eram concentrat de doua saptamâni la Azuga,
ne-am întâlnit în restaurant si m-a luat cu el. Când am ajuns
acasa, am gasit la ferestrele negre, perdelele nelasate, ceea ce
mi s-a parut ciudat, caci faceau întunericul gol, iar mutrele
zapacite si somnoroase ale servitoarei m-au nelinistit. Era
acum o realitate care nu-mi încapea în simturi: casa era goala
ca un mormânt gol, fara nevasta-mea. S-a facut în mine un
pustiu imens, un nucleu de dureri. Servitoarea n-a fost în stare
sa-mi explice unde mi-e femeia: la teatru... la matusa ei...
lucruri vagi si imposibile pentru 1 jumatate cât era când
sosisem eu. Nu stiam ce se va mai întâmpla cu mine pâna
dimineata. Îmi repetam necontenit, ca idiotizat: N-as fi crezut-o
niciodata în stare sa faca asta... Am stat o buna bucata de
timp, trântit într-un fotoliu, ca azvârlit dintr-un furgon. Stiam ca
acum totul e sfârsit pentru totdeauna, ca e sfârsit într-un mod
cum nu merita loialitatea mea. Niciodata n-as fi crezut o
femeie atât de cruda, în stare sa-mi faca, fara folos, atâta rau.
Pâna a doua zi, care mi se parea la capatul unui lung,
interminabil tunel, simteam ca voi înnebuni.
Stiam ca iubirile sunt trecatoare, dar îmi spuneam ca
sfârsiturile trebuie sa fie cinstite, ca între oameni care, dupa ce
au facut o calatorie placuta împreuna, se despart elegant, se
saluta cu cordialitate si, la nevoie, cu parere de rau ca totul a
durat atât de putin, iar sfârsitul acesta de metresa-servitoare,
cu atât dispret fata de o sensibilitate care îi jertfise totul, mi se
parea o nemeritata infamie. Mi-e cu neputinta sa notez toate
încercarile prin care am trecut, haosul de gânduri pe care le-
am confruntat, întreaga aceasta noapte cumplita, cum nu mai
întâlnisem alta pâna atunci, si poate nici n-am întâlnit de
atunci încoace. Ars tot trecutul, arsa casa, murdarit si dizolvat
ca personalitate, iata ce gasisem dupa patru ore de drum cu
automobilul.
As fi vrut sa fie vis, ca sa fie desteptare posibila, dar nu era
decât încrustata realitate. Dupa ce am fost în stare sa ma ridic
din fotoliu, am alergat asa, în necunoscut si, probabil, pe la
casele rudelor ei. La "tanti Lucica" nu era, la surorile mele nu
era, si n-as fi dorit nici celui mai cumplit dusman al meu sa
caute în zorii zilei si sa sufere cum sufeream eu, întrebând
daca nevasta-mea, plecata de acasa: "... e la domnia-voastra
cumva?"
Misterul imens al fiecarei case, cu ferestrele în întuneric,
speranta stupida ca e acolo si ca totul, daca n-a fost vis, a
trecut ca un vis, nedumerirea celor întrebati si impresia ca,
fata de cei cu viata sigura în casa lor, esti un lepros care
merge, ferit de lume, numai noaptea, ma naucea. În orice caz,
un accident, o întâmplare neprevazuta nu mi se pareau de
presupus.
Pe urma, am înteles ca totul e pierdut, ca trebuie s-o parasesc
cu totul noptii si aventurii ei, întorcându-ma acasa. As fi vrut sa
alerg, sa strâng sticla sparta în pumni, sa încerc orice, numai
sa pot farâmita din noaptea care ma despartea de zorii zilei.
Când eram mic, în ajunul unei calatorii, nu puteam dormi si mi-
era teama, singur în noapte, ca "a doua zi", în mod
exceptional, nu va mai veni. Iata, la fel, aveam impresia ca
întunericul se va dilata la infinit, dar nu o plecare în
necunoscut frumos era acum, dupa noapte, ci plecarea pe alt
drum, pur si simplu, decât cele de pâna acum. Credeam ca
niciodata nu voi mai fi în fata acelei femei, ca s-o pot zdrobi.
Mi-era teama ca voi înnebuni pâna în zori. Aveam impresia ca
nu mai sunt stapân pe destinele mele, ca si când as fi fost într-
o trasura ai carei cai speriosi s-au aprins si alearga,
neînduplecabil, cu mine, peste gropile si neprevazutul unui
câmp. Daca adunam toata suferinta din trecut, nu izbuteam sa
egalez pe cea de azi, care-mi parea si de o natura diferita. Ma
lungisem pe un divan lung si, cu palmele lipite de obraji,
asteptam cu nelinistea si teama cretinilor, care, incapabili sa
mai judece, cu ochii speriati, se chircesc si asteapta... Cum a
putut sa faca asta? meritam trivialitatea acestui procedeu care
ma murdarea de prisos... când fusesem atât de loial?...
A venit a doua zi abia, pe la opt dimineata. N-as putea spune
cum îi arata obrazul, cum i s-au împletit intentiile de gesturi si
explicatii, pentru ca eram asa de sfârsit, atât de departe de
lume, ca, întocmai ca un bolnav istovit de procedeele unei prea
lungi operatii fara anestezie, nu asteptam decât sa vie ea, ca
sa pot adormi. Depindeam de venirea ei ca de o idee fixa, ca
de un semnal ca s-a sfârsit, pentru ca sa închid ochii numai.
I-am soptit, facând, înjumatatit, o sfortare:
- N-as mai vrea sa te vad niciodata...
M-a privit cu o ura stearsa, de rând.
- Atunci, ma gonesti?
- Nu stiu... Nu mai pot vorbi... Nu mai puteam cere nimic
vointei mele...
- Asadar, ma gonesti?
- Nu pot sa-mi dau seama de nimic, si nu pot alege din mine
nimic... Întelege ce vrei... Spune-mi daca ai ceva de lamurit...
A fost din nou un stâlp de ura, toata, întelegând ca lupta e mult
mai grea decât o banuise ea.
- N-am nimic de lamurit...
- Nu, n-ai sa poti lamuri nimic. Poti sa mai ramâi putin daca
doresti... dar daca vrei sa stii, sincer, sentimentele mele, atunci
pleaca neîntârziat, si-ti voi trimite eu absolut tot ce e de trimis.
Iar m-a privit cu alti ochi, rai, aparuti de din dosul ochilor ei
stiuti.
- Asadar, ma gonesti?
Peste vreo câteva zile, i-am scris neted si convenabil,
întrebând-o daca nu prefera sa divortam fara formalitati, fara
explicatii multe, si a acceptat.
Am suferit din nou mistuitor. Ziua si noaptea (literalmente), nu
puteam gândi decât la ea. Toate explicatiile, pe care i le
refuzasem oarecum, mi le furnizam acum singur, construind o
infinitate de ipoteze, ca un judecator de instructie maniac,
bolnav.
Sa renunt la ea pentru viitor, sa schimb tot peisajul planurilor
mele, sa las un drum alb în gol, mi se parea de neînlaturat si
atroce.
Dar, mai ales, sufeream ca trebuia sa admit remanieri de
ecuatii întregi sufletesti.
Tot trecutul îmi aparea cu alt înteles decât cel cu care eram
obisnuit, iar una dintre cele mai dureroase operatii erau aceste
concluzii pe care trebuia sa le trag pentru ceea ce fusese.
Niciodata femeia aceasta nu ma iubise. Reluam tot ce a fost la
Odobesti, la tara, si acum simteam ca acolo am avut dreptate,
ca atunci vazusem limpede, ca seria ei aceea fusese. Nu mai
exista acum pentru mine nici o placere. Era ca un doliu adânc
si dureros. Daca vedeam o pereche sarutându-se, eram ca
acele mame care au pierdut un copil si vad, jucându-se în
drum, frumosi copii straini. Piesele de teatru si filmele cu
dragostea, care îndura orice si pâna la capat tot biruie, îmi
dadeau o înlacrimata si stupida melancolie.
Cautam din nou, în toate localurile, ca s-o vad dar daca o
gaseam, plecam numaidecât, cu un cutit înfipt si ramas în
piept. De zeci de ori pe zi deveneam alb ca varul, din cauza
unui amanunt, care ar fi putut fi în legatura cu ea, în cea mai
banala dintre convorbiri. Dealtminteri, toata suferinta asta
monstruoasa îmi venea din nimic. Mici incidente care se
hipertrofiau, luau proportii de catastrofe. Bineînteles ca marile
"scene" clasice ieseau din câmpul sensibilitatii mele, ca
marginile unui desen privit cu o lupa prea maritoare. Când
sufeream atât din cauza unei priviri, nici nu-mi puteam închipui
între mine si ea vreuna dintre aceste scene excesiv patetice,
durabil aplaudate. Nu puteam vedea între noi o discutie ca în
piesele de bulevard, cu implorari, cu explicatii, cu staruinte de
a se împaca. Rula, de pilda, chiar în zilele acelea, un film în
care nevasta îsi umileste îngrozitor barbatul, fuge de la el cu
amantul, parasindu-si copiii, el o cauta în toate partile, o
implora sa vie, se duce dupa ea într-o statie de bai mondiala,
iar când ea e parasita de amant, îsi da seama ca numai pe el,
pe barbat, l-a iubit cu adevarat (?) si vine din nou acasa lânga
copii. Si amândoi cred ca ceea ce n-a fost cu putinta pentru
trecut va fi cu putinta pentru viitor, ca seriile lor sufletesti s-au
încheiat, când, pentru mine, o singura absenta, noaptea, de
acasa, era cât tot cerul de mare, si când odata ajunsi si
împacati, sa zicem, ar fi trebuit sa înceapa drama trecutului.
Cum mi-as fi închipuit, de pilda, între noi, o scena în care eu sa
urlu zvârlind banii în fata femeii, ca în Dama cu camelii?
Crescând la scara sensibilitatii mele, scena aceasta ar fi de
neexprimat cu cifre, ca rezultatul dublarii boabelor de grâu
pentru fiecare patratel al tablei de sah.
"Omul cu sensibilitate nazdravana", îmi spunea doamna cu
fata tânara si par argintiu. E drept ca sufeream, fara ca sa vada
ceilalti de ce sufar, ca un reumatic care simte ploaia înaintea
celor din jurul lui. Gaseau ca sufar pentru cauze futile. Într-un
alt plan, trebuie sa fie oameni, desigur, care nu pricep ca unii
sufera numai din pricina ca nu se pot spala pe dinti, sau ca n-
au o carte, sau ca nu pot face cuiva un serviciu.
Într-o zi, de pilda, ma duc la minister, la un prieten, care ma
primeste, sub pretexte de aglomeratie, grabit ca pe un soi de
creditor. Am crezut ca am sfârsit cu el pentru toata viata.
Totusi, peste vreo doua zile, când ne-am întâlnit, a venit la
mine, ca si când nimic nu s-ar fi întâmplat. Parea sincer (daca
n-o fi avut motiv sa se schimbe între timp), absolut sincer.
Dezolat chiar.
- Cum, draga, ai putut sa te superi din cauza ca ti-am spus,
cam rastit poate, "lasa-ma acum"? Dar n-ai vazut ce era pe
capul meu?... ca trebuia sa introduc atâta lume la ministru?
Întelegeam ca pe el nu l-ar fi jignit, niciodata, un astfel de
raspuns si ca, deci, nici nu avea de ce sa ma socoata jignit pe
mine. Nu existase nimic, pentru el, ca un peisaj pentru un
miop. Dar eu, care devenisem palid si care stiam ca, nici în
clipele când as fi fost dus la esafod, n-as fi spus unui prieten -
fara sa fiu suparat anume, pe el, ci numai asa, din cauza ca-s
prea ocupat - rastit: "Lasa-ma în pace acum!" i-am spus ca as fi
facut altfel, în locul lui, dar n-a crezut.
Simteam din zi în zi, departe de femeia mea, ca voi muri, caci
durerile ulceroase - acum când nu mai puteam mânca aproape
deloc - devenisera de nesuportat. Slabisem într-un mod care
ma dispera, caci facea o dovada obiectiva ca sufar din cauza
femeii, si oricât as fi vrut sa ascund cu surâsuri ranile orgoliului
meu, nu mai puteam izbuti, din cauza asta.
Ma gândeam zi si noapte, în afara de putinele ore de somn -
când dealtfel de cele mai multe ori visam - neîntrerupt la ea,
ca si când mi se lichefiase creierul si nu mai era în stare sa
schimbe "motivul", ca un pian automat, stricat, cântecul.
Într-un timp m-am hotarât ca, de vreme ce nu puteam sa nu
ma gândesc la ea în restul zilei, cel putin în anumite ore din zi
sa încerc precis sa mi-o fac absenta. Si în nadejdea ca voi
influenta restul zilei, era important ca aceste doua ore hotarâte
sa înceapa de dimineata. Cum ma desteptam însa din somn,
nu aveam îndestula vointa, era ceva cu adevarat peste puterile
mele, caci îmi era, automat, prezent gândul ei, odata cu
lumina. Dar începeam acest exercitiu impus când ma aflam în
baie. Cautam sa ma gândesc la altceva, iar când imaginea ei
se asocia si încerca sa se însaileze restului, o goneam ca pe o
albina, iar daca, totusi, nu izbuteam, schimbam numaidecât
obiectul gândului. Când, însa, nici astfel nu izbuteam începeam
sa numar, cu încapatânare, cu nadejdea ca niciodata vreun om
nu va banui un atât de coplesitor grotesc. Mi-era rusine, în
adâncul intimitatii mele, ca si când as fi suferit de o boala
rusinoasa si penibila... Uneori, când intervenea ceva vesel,
aveam ragazuri de uitare, însa caracteristic de uitare, asa ca
un bolnav dupa schimbarea pansamentului, sau când, dupa
zile de ploaie, ar avea, prin fereastra înflorita de soare, lumina
în camera. Dar pe urma iar cadeam. Am înteles, mai mult ca
oricând, legatura dintre moral si trup, pentru ca era destul un
incident sufletesc ca sa declanseze suferinta fizica, fiindca tot
pieptul îmi era gata, supus, pentru asta. Zaceam asa, vreme
dupa vreme, ca un bolnav de tifos, cu singura consolare ca nu
înduram si mizeria si urâciunea fiziologica a tifosului, dar încolo
fara nici o alta deosebire. Am cunoscut barbati care, aproape
cu ostentatie, aratau ca sufera din cauza femeilor, am citit
versuri în care poetii se vaita cu vorbe mari ca au fost înselati,
si toti aproape îsi faceau un orgoliu din aceasta suferinta din
dragoste... Mie mi-era o sila imensa de mine, de parca as fi
avut paduchi, si orice aluzie la aceasta suferinta mi se parea o
infamie.
De aceea, întâia mea grija a fost sa se stie ca ma preocupa
alta femeie... Am înteles atunci chinul acesta, pe care pe urma
l-am vazut mult mai raspândit decât s-ar parea, al oamenilor
care se simt osânditi sa se arate cu multe femei ca sa nu se
bage de seama ca sufera din lipsa uneia.
Pentru proces am dat o scrisoare avocatului, prin care îmi luam
toata vina asupra mea, ca sa nu ne mai întâlnim printr-un prilej
direct, dar altfel as fi vrut oricând s-o întâlnesc, iar daca aflam
ca a fost într-un restaurant de seara sau la vreun teatru, fara
ca eu sa stiu, deveneam palid (n-am vrut sa iert chiar
binevoitoarei si întelegatoarei prietene, când o data a subliniat,
cu familiaritate, aceasta paloare a mea) si mi se parea ca am
lipsit de la o întâlnire vitala pentru rostul existentei mele.
Ne-am întâlnit într-o zi la teatru. Era cu doua banci înaintea
mea. Am salutat, când am trecut prin dreptul ei, cautând sa
am un aer cât mai degajat si am facut haz exagerat de
comedia neroada care se reprezenta, dealtfel, cu atât mai
usor, cu cât prezenta ei, singura, era un fel de izbânda pentru
mine. Eram înca multumit ca, fiind oarecum în spatele ei, o
puteam privi fara sa par ca o fac cu intentie. În schimb ea, ca
sa ma vada, a trebuit sa întoarca de vreo câteva ori capul.
Cautam cu abilitate sa nu-mi întâlneasca privirea si exageram
înca veselia mea altoita.
Era într-o rochie neagra, de seara, oblic decoltata, care-i facea
bratele lungi înca mai albe, mai calde, plinute, voluptuos
încheiate în umeri. Gâtul îi crestea usor, cu linii suav rasucite
din grumazul gol si alb, spre radacina parului, caci muschii
ascunsi urcau în încolacirea de spirala, sub pielea fara o pata,
ca petala de trandafiri galbeni, a blondei.
Ca sa poata privi bine spectacolul cum se afla spre capatul
bancii, sta oarecum în profil fata de mine. Fiindca înspre sala
era întuneric, iar partea dinspre scena era luminata de rampa,
capul ei avea profilul marcat (frunte pura dar nu piezisa, nas
acvilin, barbie usoara) pe un fond de lumina, ca o aureola, asa
cum provoaca intentionat fotografii pentru blonde, în timp ce
obrazul dinspre mine era într-o umbra dulce ca lumina de luna.
Umerii se afirmau tari, caci, prin albeata lor palida, adunau
lumina, asa cum o aduna în umbra rotunjimile lucioase. Nici cei
care de obicei ma plictiseau cu aluziile lor nu banuiau ca tot
teatrul era în sala, nu pe scena, asa ca la spectacolele
revuistice. Faptul ca ma privea era pentru mine ca o
scufundare în apa vietii. Am plecat de la teatru însanatosit,
pentru câteva zile, cel putin. Dealtminteri, orice prilej de a o
vedea îmi facea bine.
Niciodata n-a aparut cu vreun barbat si, cum stiam ca trebuie
sa aiba un amant, în toata nenorocirea mea îi purtam un fel de
secreta si înmuiata recunostinta pentru acest fapt, desi eu,
dimpotriva, cautam sa fiu vazut de ea numai cu femei.
Alta data, ne-am întâlnit într-un restaurant de noapte, dupa
iesirea de la spectacol. Era într-o mare tovarasie de domni si
doamne seriosi, frumoasa, si parea destul de vesela.
Eu privisem mai întâi pe geam, ca sa vad daca e înauntru si sa
nu fiu deci surprins de prezenta ei (asa faceam la orice
restaurant si teatru), ca sa nu-i dau pe fata tulburarea mea, ci
dimpotriva sa intru cu o figura de om fericit. Si sa o descopar,
cu indiferenta abila si plicticoasa, abia mai târziu. Eram
întovarasit de o tânara actrita, renumita mai mult pentru
frumusetea (caligrafica si mediocra, de altfel) decât pentru
talentul ei. Nevasta-mea de unde parea vorbareata, a devenit
livida si s-a întrerupt brusc. Pe urma n-a mai scos o vorba toata
seara. Cum n-avea orgoliul sa-si mascheze suferinta, a ramas
aproape necontenit cu privirea asupra noastra, examinându-mi
mereu, apasat, tovarasa de masa. Când o vedeam cât sufera,
simteam ca în mine se cicatrizeaza rani (carora altfel le-ar fi
trebuit luni si ani), asa, în câteva minute, cum cresc plantele
sub privirea magica a fachirilor.
Dupa supeu, mi-am condus prietena acasa. Sa ramân la ea, ma
plictisea oarecum. Simteam asta dupa oboseala anticipata, la
gândul ca va trebui sa ma îmbrac apoi si sa cobor în strada
(caci trebuia sa fiu dimineata acasa). Mi se parea ca o
îmbratisare a amicei mele nu merita atâta oboseala. Caci, în
afara de clipa când azvârleau întâia oara camasa de pe ele si
când aveam impresia oricum, oricând, a unei neimaginate
minuni pentru simturi, aceste femei nu ma mai interesau, în
urma, deloc. Mi se parea ca framânt în brate manechine de
lâna.
Mai ales aceasta actrita, pe care lumea o gasea frumoasa, mi
se parea fara gust, ca de lemn vopsit. Tot ce spunea era o
balabaneala plata si vorbea întruna, într-un jargon de culise,
probabil:
- Nu-mi da mie sa joc, ca le-as trânti o creatie, asa... Si la acest
"asa", facea cu mâna arcuita un gest, scurt, zvâcnit, cu pumnul
închis. Ai vazut la restaurant pe Niteasca?... Crede ca daca si-a
luat masina acum...
Ma gândeam cu necaz ca, întârziind, pierd tot mai mult timp
din noaptea care mi se parea pretioasa. Avea un corp nici gras,
nici slab, nici mare, nici mic, cu sânii ca niste mere de vata,
fara rotunjimi nervoase, fara relief, perfecta ca un nud prost
fotografiat în revistele cu poze, care fac economie de cerneala.
Începusem s-o examinez atent, cum examinezi, când nu ti-e
foame, un fel de mâncare care nu-ti prea place, farfuria e putin
patata, sosul e apos, carnea cu sugestii salcii.
Pe urma ne-am trezit totusi îmbratisati, asa ca animalele, dar
ma întrebam daca voi merge pâna la capat. Mi-a venit în
minte, o clipa, femeia din cauza careia sufeream atâta.
Am înteles, din nou, ca iubirea fizica frumoasa e o profanare. E
nevoia amara de a zdrobi, de a razbi într-o îmbratisare, odata
cu trupul framântat, si sufletul, prizonier suav în el, în clipele
acelea. Si cu atât mai apriga e voluptatea acestei pângariri, cu
cât mai plina de noblete e icoana rasturnata. Cauti, crescând în
exasperata, în smintita însurubare, durerile si bucuriile trecute,
frumusetea luminoasa a fericirilor traite, palmuiesti
devotamente de înger lânced si gingasii înduiosatoare, jocuri
de inteligenta neasemanate si melancolii zâmbitoare. E bucuria
de a vedea, ravasita, lesinata de voluptate - prin tine - femeia
draga cu sufletul zapacit de aceasta goana continua, si pe
urma încremenit în spasm, ca în fata unui miracol.
De aici nevoia atâtor amante si atâtor amanti de a striga, în
clipele ultime, orori, vorbe desuchiate, ca niste masti smulse,
care sa faca si mai aprig simtul, actul profanarii. Dar eu, ce sa
profanez în inteligenta si în sensibilitatea de cocota ortografica
a femeii de lânga mine?
Ma desfac plictisit, si, ca de obicei, ma las în voia mea
interioara.
Interesul sexual e nul în afara de ideea de personalitate. De aci
curiozitatea, ascunsa si vaga, despre anatomia sexuala a
personalitatilor de noblete si loialitate celebra. Au fost atâti
obsedati de sexul Mariei Antoaneta, al Lucilei Desmoulins.
Într-o zi, la ora prânzului, prin aprilie, m-am întâlnit cu nevasta-
mea într-o mare bacanie de pe Calea Victoriei. Ea facuse sa i
se împacheteze tot soiul de târguieli si, desi viziunea unei
mese cu prietenii ei m-a facut sa sufar rasucit în mine, am
salutat-o surâzând.
- Sigur, cumperi atâtea bunatati si pe mine nu ma inviti?
Spuneam asta în gluma, fireste, dar daca m-ar fi invitat cu
adevarat, nu stiu, zau, ce as fi facut. Mi-a întins, cu voie buna,
mâna subtire si moale, patrunsa de Quelques fleurs, pe atunci
parfum rar.
- Nu... Nu te invit, ca nu esti cuminte...
I-am raspuns, cu dorinta evidenta de a nu aprofunda nimic:
- Eu sunt baiatul cel mai cuminte din lume, în timp ce ea
comanda, celui ce o servea, pâté de foie gras.
- Asta e pentru domnul...
Si râzând prietenos, cu o lumina jucausa în ochi, s-a dus la
casa, grabit sa plateasca, floare de primavara, în taiorul
cenusiu.
Ce departe erau timpurile când, neastâmparata, avea grija sa-
mi aminteasca sa nu-i uit gustarea favorita, între târguielile de
la bacanie. Si acum, totusi, intrusiunea glumeata a ei, în
meniul meu, avea un mic farmec senzual si sprinten, care m-a
înveselit.
N-am mai vazut-o vreo doua-trei saptamâni. Am facut,
întrebându-ma mereu, fel de fel de ipoteze.
Într-o zi, un fost coleg de Universitate, bun prieten si cu mine si
cu ea pe vremuri, boem si ziarist acum, îmi spunea cu
nedumerire si cu oarecare intentie de acreala:
- Dragul meu, nevasta-ta e putin cam ingrata. Am întâlnit azi,
la Muntele de Pietate - am eu chestiile mele acolo - pe matusa
ei; amaneta un inel. Spune-i sa nu uite ca a crescut în casa
acestei matusi.
Amicul meu habar n-avea de cum stau acum lucrurile.
M-am interesat, putin mai de aproape, si am aflat ca, de doua
saptamâni, nevasta-mea e bolnava în pat. Am facut un pachet
de carti, din librarie, am ales un brat de flori si i le-am trimis cu
câteva rânduri, fara titlu.
"Am aflat ca esti bolnava... Îmi pare nespus de rau (exageram
tonul, ca sa-l creada conventional). Ai aci câteva carti, de
Anatole France si Wilde, autorii d-tale favoriti, ca sa-ti treaca
mai usor timpul. Ti-as fi recunoscator daca, având nevoie de
ceva, mi-ai comunica prin comisionarul care-ti aduce rândurile
acestea.
Cu prietenie si urari de sanatate,
S."
Am asteptat raspunsul, ros de zeci si zeci de superstitii, cum
de altfel îl si trimisesem: unui anume comisionar batrân
negricios, cu mustata mare, care totdeauna izbutea, i-am dat
scrisoarea la o anumita ora, n-am scris plicul acasa, ci direct la
tutungerie, nu i-am spus sa-mi duca raspunsul acasa, caci
aveam superstitia ca momentul gasirii unui plic alb, cu raspuns
bun, pe masa mea, nu-l pot realiza si nici nu-l pot primi din
mâna servitoarei, pentru ca nu prea mi-o închipuiam
spunându-mi: "A venit un comisionar cu o scrisoare", iar
scrisoarea sa fie totusi placuta. Îi spusesem ca voi trece peste
o ora pe la locul lui de asteptare. Nu a venit decât peste doua
ore. Am citit plicul, desfacut cu nervozitate, stând rezemat de
bara de alama a unei vitrine cu palarii si cravate scaldate-n
lumina. Era o scrisoare tot fara titlu, ca a mea.
"Într-adevar, sunt de vreo doua saptamâni în pat, dar cred ca
nu e prea grav. N-am nevoie de nimic, îti multumesc foarte
mult, dar florile si cartile mi-au facut o nespusa placere. Toti
prietenii mi-au trimis, de mi-e casa plina, însa liliacul e parca
mai frumos, acum, decât oricare alta floare.
Cu multe multumiri,
E."
Am cerut amanunte comisionarului. A sunat mult, a batut la o
fereastra deschisa (casa matusii e sistem "vagon", are
ferestrele joase în curte) si pe urma a venit la geam o cucoana
batrâna. Doamna tânara era în pat: a sprijinit hârtia pe o carte
ca sa-mi scrie. Si dupa câtva timp, cu nevoia de a-si cere
iertare:
- Domnule, mi-a dat bacsis un napoleon de aur. Am spus ca mi-
ati platit comisionul, dar n-a vrut sa ma lase pâna n-am primit.
Va spun, ca sa nu socotiti ca eu primesc bani, lasând sa creada
acolo ca nu m-ati platit. Ma cunoasteti.
- Ai vazut dumneata pe fereastra? Era în pat?
- Da, domnule, pot sa va spun: un pat mare, de stejar, pentru
doua persoane; deasupra, pe perete, erau doua tablouri, un
domn ofiter si o doamna.
- Mai avea flori... multe în camera?
- Flori? Flori... adica flori? Nu, nu mai avea. El repeta ca sa aiba
timp sa se gândeasca.
Am crezut ca ma minte, ca sa se conformeze unei dorinte pe
care mi-o atribuia, asa de la el.
- Cum, omule, nu erau flori?
- Zau daca am vazut una macar... dar poate or fi fost...
- Ah, afurisita femeie, dragul meu.
M-am gândit, pâna seara, daca n-ar fi trebuit sa ma duc eu si
sa terminam totul printr-o împacare. Dar mi-am spus ca nimic
nu ma îndreptateste la asta, ca, de altfel, n-am nici macar
elementele care sa ma faca sa cred ca ea ar primi o împacare.
Iar când mi-am adus aminte de noaptea de februarie, mi s-a
înnegrit sufletul si am înteles ca e sfârsit pâna la sfârsit.
Am trimis peste câteva zile pe una dintre surorile mele, cea
nemaritata, care era mai buna prietena cu ea, sa vada ce face.
Mi-a spus ca nu e alarmant bolnava, dar ca i-a facut o impresie
de mizerie dureroasa. I-a repetat mereu însa, cu staruinta, ca
nu are nevoie de nimic, spera sa mearga mai bine, a vorbit
despre mine cu prietenie si indiferenta, s-a interesat ce
legaturi noi am. I-a spus, pe urma, ca asteapta sa se termine
divortul, ca sa se marite din nou. A gasit acolo si pe Anisoara,
cu care deci se împacase.
S-a facut bine si, peste vreo saptamâna, ne-am întâlnit catre
zece seara pe Calea Victoriei, în dreptul cafenelei Capsa. Eu
conduceam pe actrita la teatru, ea era cu Anisoara si barbatu-
sau. Am salutat-o, mi-a raspuns zâmbind si când, dupa zece
pasi, am întors capul, am vazut-o oprita în loc, rezemata de
bara vitrinei, urmarindu-ne cu aceeasi privire de caprioara
blonda, înjunghiata.
Începusem sa am un soi de nedumeriri, care aduceau mult cu
parerile de rau... Sufera atât... poate ca... în sfârsit... e atât de
greu de fixat vina în dragoste.
Într-o seara, dupa ce o cautasem prin vreo doua-trei
restaurante, am renuntat la nadejdea ca as mai putea-o gasi si
am ramas în tovarasia câtorva prieteni, într-un soi de cârciuma
cu parc (adica grilaj de sipci vopsite cu verde, doi-trei leandri,
gratar si lautari). Evident ca s-a vorbit despre femei. S-au rostit
nume de neveste onorabile care merg la casele de rendez-vous
(tremuram tot), s-a vorbit despre cele mai recente aventuri si
amanunte din plin au fost date despre felul deosebit al câtorva
femei cunoscute de noi toti de "a se da". A uimit mai ales
noutatea cea mai proaspata.
Într-una din zilele trecute, un functionar superior de tot, din
minister - cel care povestea dadea nume precise - se trezise
chemat la telefon pe la ora sase de catre nevasta-sa, care îi
facea o adevarata scena de dragoste. Ca o neglijeaza, ca e
singura acasa si nu mai poate de dorul lui, ca "sa-l mai dea
naibii de minister". Directorul nostru general lesina de placere
si o certa, cu o sigura de sine afectiune si îngâmfare. În
realitate, femeia îi telefona din dormitorul amantului ei, era cu
totul goala, iar în tot timpul cât i-a telefonat barbatului, îsi lasa
trupul patruns si framântat de vigurosul ei tovaras de
aventura. Si când la urma barbatul a crezut ca s-a întrerupt
telefonul, nu era decât sfârsitul firesc al acestei întâmplari,
care reedita în forma ultramoderna celebra istorioara morala
din Boccaccio. La început ascultam cu respiratia rarita,
framântând nodul cravatei, mutând paharul si furculita din loc.
Pe urma n-am mai putut respira si eram livid ca un operat.
Peste cinci minute am dat un bacsis ispititor unui chelner, sa
alerge pâna la hotelul vecin si sa caute, în carte, daca G. are
telefon. Ma chemase si nevasta-mea, de vreo doua ori, la
telefon, din casa unor prieteni. Întotdeauna istoriile astea cu
femei, când se dadeau nume autentice - nu în simpla anecdota
- ma înnebuneau. Se zice ca studentii în medicina, când citesc
întâia oara în tratate descrise anumite cazuri, se cred si ei
bolnavi de aceste maladii. Asa cum multi dintre ei care aud pe
altcineva dând lamuriri despre boala de care sufera simt si ei
dureri, sau se sperie multi dintre cei care viziteaza muzeele
spitalelor. Când se povesteau întâmplari despre barbatii
înselati, aveam impresia ca si mie mi s-a întâmplat la fel. N-am
fost linistit nici când chelnerul mi-a spus ca G. nu are telefon si
nici nu m-am gândit decât cu oroare si dezgust la nevasta-mea
si la toate femeile întreaga saptamâna care a urmat.
Pe urma, am început sa uit îndestul.
În ziua de Sfântul Constantin si Elena, era la curse, tot cu
Anisoara si barbatu-sau.
Dupa luni de zile, am vorbit amândoi mai îndelung, plimbându-
ne prin fata femeilor în rochii varatice, sprintene si luminoase
ca niste afise colorate, care stau urcate pe grilajul alb,
prelungit de la foisorul de sosire, pe dinaintea tribunei înalte,
elegante si albe ca o lebada, pâna la capatul pajistii fragede. A
fost o broderie de dialog aerian, amabila tachinerie si
comentarii despre lumea de la curse.
Într-o vreme, tonul a devenit mai precis.
- Mi se pare ca ai pierdut la primele curse?
- Da... se vede ca din cauza ca ma iubesti dumneata.
- Sunt tentata, atunci, sa joc si eu.
- Vrei sa stii cu adevarat daca te iubeste? Si îmi era sufletul ca
o pasare grea, leganându-se, catarata pe o ramura prea
subtire. Caci ma gândeam si la mine si la amantul ei - si nu
stiam cum i se angreneaza gândurile.
- Adica nu, mai bine nu joc. Incertitudinea e mai buna decât
adevarul, si surâdea, rasfrânt în ea.
Ma gândeam ce bine i se potriveste, cât de a ei e aceasta
gândire.
Câta lipsa de sensibilitate si ce acomodare grosolana îti trebuie
ca sa accepti o minciuna! Si de ce? Ce voluptate poate fi în
afara de aceea a iubirii absolute prin care si restul se
valorifica? Aceasta multumire a ei cu surogate, care nu pot
satisface decât poftele mediocre, m-a facut sa încerc o unda de
superioritate... Si totusi:
- Dar cu certitudinea din dumneata însati, cum te împaci? am
întrebat-o, învins iar de mistuitoarea îndoiala. M-a privit
surâzând si s-a ferit ca si când as fi privit în cartile ei, la joc.
- Nu stii niciodata... nu stim niciodata nimic.
A venit voinica, frumoasa si cu tot parul alb, tânara înca,
prietenoasa mea protectoare.
- Am sa-ti marturisesc o slabiciune.
- În sfârsit...
- A, nu e ceea ce crezi. Ceva mult mai grav. Îmi place sa câstig
bani. Fie si la curse... dar nu-mi place sa ma înghesui acolo,
strivita în multimea de la ghiseu. Înghesuiala, pentru o femeie
tânara, mai merge, dar o baba ca mine ar face "gen opereta".
Esti dragut sa-mi iei niste bilete? si îmi întinse numaidecât
câteva hârtii, ca sa nu ma ofer cumva sa platesc de la mine. Pe
dumneaei am sa ti-o pazesc eu în timpul acesta.
- Sunt fara grija, caci nu ar fi în orice caz mai rau pazita de cum
am pazit-o eu singur.
Pe drum, mi-a venit pofta de gluma. Am luat biletele pentru
doamna argintie pe alti cai decât mi-a cerut, hotarât, daca vor
câstiga caii ceruti de ea, sa-i platesc de la mine, putin dealtfel,
caci erau favoriti.
Pe aleea de lânga paddoc, femeile, stând pe banci si aratându-
se în rochii colorate viu, ca fluturii, examinau pe cele ce
treceau întovarasite, care parca defilau într-o gradina publica,
la promenada. Rezemata de grilajul paddocului, o cunoscuta
actrita, foarte inteligenta, fermecator dezmatata si buna
camarada, cauta sa ia nota de starea cailor, plimbati în acest
tarc cu nume englezesc, înainte de a li se pune seile.
- Observi - ma întreba zâmbind (îi spun de multe ori, în gluma,
ca e o reclama de pasta de dinti, caci mereu râde si arata doua
siruri mici de dinti desavârsiti) - câta noblete au caii acestia?...
Câta eleganta neafisata?
Observatia ei e dreapta: caii de curse par unui ochi nedibaci un
fel de mârtoage slabe. Li se vad prea mult coastele si
scheletul, merg obisnuit cu capul în jos, iar când nu sunt
întarâtati, par niste indivizi foarte cumsecade.
- Uite roibul asta, care merge plictisit, mirosind pamântul - si-
mi arata un cal slab, dar cu muschii atât de tari si de lamuriti
ca pareau si ei oase - n-a fost batut niciodata. E mai de rasa,
fara îndoiala, decât stapânul lui (era un fost postavar îmbogatit
din samsarlâcuri) care, dealtminteri, îl si speculeaza fara mila.
Da... n-a fost batut niciodata. Câti, între el si gloabele aratoase,
care trag cu mofturi si figuri la trasuri, ar sti sa aleaga?
Si râdea mereu, aratând cele doua rânduri de dinti regulati si
albi, ca lucrati de mâna.
- Acum vreo doua luni, un prieten, a invitat la o masa, la
Capsa, pe una dintre elevele de Conservator, fata foarte
frumoasa, dealtfel. Ei bine, venea întâia data, si visa de mult sa
vie, dar era pur si simplu intimidata de eleganta chelnerilor în
frac, desi erau acolo în sala, fara ca ea sa banuiasca, nume
dintre cele mai frumoase ale societatii românesti, plus faimosul
grup de baieti care conduc toate cotilioanele Bucurestilor. Caci
tocmai acela era soiul ei ideal de eleganta, dupa cum pentru
provinciali, tapeusele marilor palace-uri, zgomotoase, sunt alt
ideal de eleganta.
- Daca vrei sa-ti completez justa dumitale observatie, da-mi
voie sa constat si eu ca arhivarii singuri mai poarta mustati
razboinice, ca, dealtfel, plutonierii majori în armata fac infinit
mai multa impresie de militari decât ofiterii de stat-major, ca
singurii care-si fac cap de intelectual: cioc, privire distinsa, par
abundent si buclat, sunt profesorii secundari din tarile
balcanice, pe când, oriunde, adevaratii savanti nu sunt decât
niste simpli oameni de treaba, care nici o clipa nu s-au gândit
sa îmbrace uniforma intelectualitatii... Pentru ca toti cei pe
care i-am enumerat noi amândoi, obsedati de o idee, se
multumesc cu forma ei. Calul de trasura îmbraca uniforma
presupusa a pursângelui; chelnerul, uniforma lordului Derby,
ctitorul fracului negru; arhivarul, ignorând ca Napoleon n-avea
mustati, uniforma razboinicului neîndurat, la fel sergentii
majori si, cum ti-am spus, tot asa profesorii de liceu, uniforma
pe care ei o atribuie omului de stiinta. E si adevarat însa ca ei
toti stiu ca au de-a face numai cu semeni care judeca dupa
uniforma.
- Ma întaresc în convingerea ca novicea noastra invitata s-a
îndragostit de vreunul dintre chelneri. Sa stii ca ai dreptate.
Dar apropo - ea spune apropo tocmai pentru ca simt ca nu e
nici o legatura si încearca nevoia sa creeze una, fie absurda -
te-am vazut adineauri cum faceai suferinta cu fosta dumitale
nevasta.
Mi-a încremenit un zâmbet pe buze.
E un barbarism monstruos care ar scoate din mormânt pe toti
luptatorii limbii literare. L-au derivat cei din teatru, din
frantuzeste, mai întâi într-o locutiune ramasa culiselor cu
exclusivitate: "a face foame". Când actrita, tânara si frumoasa,
e îndragostita de un actor, tânar si frumos si el, care-i cere sa-l
ia de barbat, ea îi raspunde cu chibzuinta: "Esti nebun? vrei sa
facem foame amândoi?" Acum, derivat, ea mi-l aplica mie, cu
un teribil simt al grotescului. M-am crispat ca o meduza, dar
râdea atât de frumos, cu toti dintii, ca un miez alb de fruct
exotic, ca m-am domolit într-o întrebare:
- E atât de grotesc sa suferi din dragoste?
- Nu...
- Vorbesti sincer?
- Te asigur! si râdea mereu.
Mi-am adus aminte ca are un baietas de vreo cinci ani, pe care-
l iubeste ca o nebuna, fara sa stie sigur nici macar cine i-a fost
tata, asa încât uneori glumeste: "În modul acesta fac o buna
afacere, caci nu ma va iubi decât pe mine".
- Asculta, ai vrea ca, atunci când va fi barbat, baiatul dumitale
sa fie indiferent femeilor, iar el sa aiba alte preocupari
exclusive?
Mi-a raspuns neted, fara ezitare:
- Nu...
- Ai vrea sa fie iubit?
- Oh... da...
- Si sa iubeasca?
- Mai ales...
- Sa iubeasca, chiar de nu va fi iubit?
- Da... da... neaparat.
- Baga de seama, dumneata, care esti femeie, care ai fost si
esti iubita, care ai înselat poate...
- Nu "poate"... sigur.
- Ei bine, ai vrea ca fiul dumitale sa iubeasca femeile, chiar
daca ar fi sa fie înselat? Ai vrea sa sufere din dragoste? Si, cu
toata dorinta de amaraciune din mine, jucând ca pe o carte pe
raspunsul ei, dupa ce am luat toate masurile unei marturisiri...
sincere: Baga de seama...!
A devenit serioasa, ca într-o pauza de drama.
- Ti-o spun din toata inima ca as vrea ca fiul meu sa fie iubit de
femei, si cred ca va fi, dar îti jur ca as vrea sa le iubeasca
oricum, chiar cu riscul de a fi înselat de ele. Si acum spune-mi
pe ce cal sa joc...
I-am zâmbit cu o neroada recunostinta, i-am spus ca eu joc
anapoda, i-am dorit câstig si am plecat sa dau biletele
cumparate.
Caii pe care dorise sa joace "venerabila prietena" au ramas pe
drum, ca sa-mi faca mie jocul, desigur, caci aveam nevoie de
succese în fata nevesti-mi, ori de care naiba ar fi fost ele. A
iesit un cal aproape nejucat.
- Vai, am asteptat anume sa îmbatrânesc, ca sa pot juca la
curse... Si tot pierd... Acum când nu mai pot spera nimic.
- Sunt dezolat, si nu stiu ce sfat sa va dau... Cred, în orice caz
însa ca superstitia e neîntemeiata... Caci banuiesc ca ati
câstigat... Ia vedeti biletele din poseta.
- Calul numarul sapte? Ei nu!? De ce va mirati? Acum priviti în
fata tribunei tablita indicatoare pe foisorul de la sosire... Sapte?
Nu?
Râde, gâdilata, uimita, râde si nevasta-mea, atrasa în jocul
acesta al întâmplarii, femeie, cu tot ce e în ea femeie,
justificând dorinta mea de a avea un succes. Se revarsa si
trece de noi lumea tribunei si a grilajului, aspirata spre paddoc
si aleea umbrita.
- Trei bilete pe numarul sapte? Dar mi se pare ca nimeni n-a
jucat pe aceasta fantezista gloaba. Câstig o avere. Tânarul meu
prieten, trebuie sa constat ca apropierea dumitale e pretioasa
femeilor... cu dumneata, chiar când pierd, câstiga.
- Chiar când câstiga... pierd, o corecteaza nevasta-mea,
îngreuind cu înteles cuvintele, ca sa i se ierte calamburul si ca
sa-i dea o anumita adâncime.
Pe lânga noi treceau grupuri care parca nu aveau altceva de
facut decât sa ne examineze. Si faceau asta cu o lipsa de
discretie uimitoare. Barbati si femei ne masurau, ca pe niste
manechine care poarta confectiunile unor case de mode.
Desigur ca toate grupurile se examinau între ele, dar nu
puteam sa-mi dau seama efectiv de acest fapt decât când noi
eram obiectul lui. Tot asa, de pilda, nevasta-mea, uneori, si
astazi chiar, privindu-ma în ochi, viu si cu o stralucire
pasionata, îmi dadea impresia ca numai pentru mine are
aceasta privire (când sufletul i se aduna din trupul întreg, în
ochi si în obraji). Banuiam totusi ca priveste la fel si pe unii
barbati straini, dar vazuta din profil figura ei nu mai avea acea
pasiune nemeditata. Ar fi trebuit sa ma gasesc si eu pe directia
privirii ei, ca sa pot judeca. Dar, bineînteles, asta era imposibil
si a trebuit sa adaug înca un fapt la capitolul incertitudinilor de
nedezlegat ale iubirii.
Acum toata lumea se revarsa spre paddoc si aleea de castani
de lânga el, desprinzându-se de grilajul alb, coborând din
tribuna alba, pe scarile înguste, aspirati toti usor, parca de o
pompa nevazuta.
Eram multumit de aceasta dupa-amiaza si-mi era teama sa
prelungesc încercarea, ca jucatorului la chemin-de-fer care a
batut câteva puncte si se codeste sa mearga mai departe, de
frica sa nu piarda totul. Pe urma, eram chinuit de momentul
despartirii, pe care nu-l puteam închipui, caci mi-era greu s-o
vad pe ea plecând, lasându-ma în loc. As fi avut reprezentarea
fizica a parasirii si as fi suferit ca întâia oara. Mi-am adunat
rezervele de vointa si i-am luat prin surprindere mâna,
spunându-i destul de gângavit si scurt:
- Sarut mâinile.
Zâmbind mirata, cu ochii mari albastri, sculpta nervoasa
grilajul alb cu umbreluta.
- Pleci?
- Nu mai stau si la ultima cursa.
- "Ai cucerit tot ce-ai avut de cucerit?" si surâdea, soptind
aceasta aluzie la marsul cântat la toate mitingurile la care se
cerea trecerea Carpatilor.
- Ai fi putut sa ma întrebi mai bine daca "am recucerit tot ce-
am avut de recucerit".
- Ah?
- ...si atunci ti-as fi raspuns ca...
- !? Ma priveste lung.
- ...nu. Spune, ce pot sa raspund?
- Nu se stie - si surâde mai nervos, mai viu, mai ironic - nu se
stie niciodata.
Doamna argintie venea cu bratele pline de bancnote, pe care
le tinea la piept, ca pe niste flori, stârnind surâsuri de prietenie
si de admiratie în urma ei.
- Scumpa doamna, n-am ce-ti face, dar sotul dumitale, dupa
cum vezi, mi-a platit croitoreasa pe un an de zile... Sunt sigura
ca a facut-o pentru farmecul meu irezistibil. Iar ochii mari, cu
pleoapele frumos îndoliate, surâdeau fara sa creada.
Am privit-o precis.
- Pe cuvântul meu, doamna, ca da...
A fixat-o cald pe nevasta-mea:
- Care din noi doua sa consideram asta drept o impertinenta?
Ah, dar m-am zapacit cu totul... de-am ajuns la asemenea
întrebare... Domnul asta tulbura situatiile cele mai limpezi si
zapaceste pe toata lumea.
Treceau pe lânga noi, plimbându-se prin fata meselor de la
bufet, doamne tinere din lumea buna, mereu în rochii deschise
ca pastelurile, cu bratele goale, si domni în jacheta, cu palaria
tare si binoclu atârnat de gât, aceasta alee cu pietris
constituind între cântar, restaurant si intrarile la tribuna Jockey-
Clubului un refugiu al înaltei mondenitati, câta vreme marea
multime se înghesuia la paddoc, la ghiseuri si pe aleea
castanilor. Am staruit sa plec.
Afara, în fata portii, tot câmpul viran, care slujea drept piata,
era plin de trasuri si automobile. Altele începusera clasicul
circuit dintre rondul al doilea si casa doctor Minovici, în lumina
vie, oblica si fara putere a asfintitului. N-am gasit trasura si am
pornit-o pe jos. Venea dinspre oras, în trapul maiestuos al unor
armasari negri si mari, o trasura noua parca, lacuita în
albastru, cu cauciucurile groase cât cele de automobil, cu
pernele reliefate ca niste romburi bleumarin, fixate asa ca sa
se poata rezema clientii de ele, lasând picioarele sa fie
mângâiate de blana rosie, asternuta jos. Integrându-se
arcuirilor largi de lac si stofa, o femeie tânara si palida, a carei
linie incomparabil eleganta relua parca motivul unduit al
aripilor trasurii, parea o "Dama cu camelii" visatoare si istovita,
absenta cu totul la celelalte siruri de automobile si trasuri, din
care zeci de ochi cautau s-o priveasca macar în fuga. Era
numai o banala si lacoma cocota, fosta servitoare, care nu
cunostea Dama cu camelii nici macar din traducerea aparuta în
"Biblioteca pentru toti", dar care, cu usurinta levantinilor ori a
specimenelor inferioare, frumoasa, neasemanat machiata,
imita la perfectie modelele ajunse aci din a treia, a patra mâna
(când sensul si continutul se evaporeaza si când imitatorul nu
mai stie macar pe cine imita).
Cu cât ma apropiam de oras, aleile umbroase erau tot mai
pline de lume, pâna am ajuns în centrul furnicarului popular si
festiv de la "Bufet".
Saptamânile urmatoare m-am simtit din ce în ce mai mult
convalescent. Aceste întrevederi cu nevasta-mea ma faceau sa
suport nesfârsit mai usor ruptura si eram foarte multumit de
bunul gând pe care-l avusesem, provocându-le. Departarea nu
mai era o drama unica si distrugatoare de organe, exasperata
de absolutul ei, voit la început, ci un sistem de acomodari.
Prezenta femeii îmi era indispensabila, ca morfina unui
detracat, dar aveam norocul ca o puteam izola de orice conditii
logice si, indiferent daca aveam noi motive de nemultumire ca
fapte si gânduri, eu tot îi simteam binefacerea. O saptamâna
dupa ce o vedeam, eram totdeauna mult mai putin obsedat de
ea si aveam o senzatie de vindecare.
Dar dupa aceea, c
a si când s-ar fi strâns tot dorul de ea în mine, ca raul tot dintr-
un abces, simteam neaparat nevoia s-o vad. Încercam, e
adevarat, noi rezistente, izbuteam pentru câtava vreme, dar
caderea era mai puternica. Rezistam totusi, pâna în clipa când
conveneam ca trebuia s-o vad. Odata convenit acest lucru, ca
si când un zavor s-ar fi tras, nu numai ca nu mai aveam
puterea de a întârzia cât de putin, dar eram cuprins de un
adevarat iures accelerat de nebunie, când nu mai puteam
judeca nimic si când, orice s-ar fi întâmplat, trebuia s-o vad.
Atunci o cautam anume într-o singura seara în restaurante,
prin teatre, la prietene si, de vreo doua ori, chiar la ea acasa.
Am gasit-o în ambele rânduri când am cautat-o la matusa ei,
printr-un noroc la care nu ma asteptam, singura acasa, putând
deci sa ma primeasca. Veneam totdeauna cu motive bine alese
si indiferente, caci altfel nu stiu ce s-ar fi întâmplat cu mine.
Aveam totusi, limpede, impresia unei probabilitati de vindecare
în viitor, fireste fara sa pot preciza cât de îndepartat putea fi
acest viitor. Un an, doi, sau poate mai multi.
Într-o vreme parca începusem s-o uit. Descoperisem un soi de
preocupari, care o lasau pe ea pe planul al doilea. Niciodata nu
ajunsesem la o atât de mare putere de concentrare. Reluasem
studiul apriorismului kantian, si câteva zile am avut impresia
ca am gasit o explicatie menita sa revolutioneze filozofia. Era
în mine un luminis egal, o claritate binefacatoare, asemeni
calmului de fulg pe care-l da morfina.
Ajunsesem la concluzia ca era o greseala aceea pe care o
facea Kant, deducând caracterul de universalitate si necesitate
al principiilor matematicii dintr-un apriorism, oricum metafizic.
Dimpotriva, ramâneam în lumea experientei si gaseam mai
mult decât suficienta explicatie a universalitatii si necesitatii
matematicilor în originea lor de ordin conventional. O buna
parte din filozofia kantiana mi se parea prabusita prin aceasta
descoperire.
Atunci am înteles, am simtit înfiorat, ca poate exista o lume
superioara dragostei si un soare interior, mult mai calm si mult
mai luminos în acelasi timp. Gândeam neîntrerupt, cu o
intensitate de halucinat. De la un exemplu treceam la altul si
de la o descoperire la alta noua.
De ce linia dreapta e oricând si oriunde drumul cel mai scurt
între doua puncte? Pentru ca asa am convenit sa-l numim si,
daca nu ar fi asa, nu l-am numi asa. Universalitatea si
necesitatea sunt ale limbajului.
Pe strada umblam aproape automat, cu toata atentia rasfrânta
înauntru. Nu stiam nici pe ce strazi merg, nu auzeam nimic în
jurul meu si câteodata, traversând, dam buzna peste
automobile. Tot ce era raza de lumina era absorbit în interior.
Lumea automata si lumea constiintei deveneau independente
una de alta si îsi continuau seriile diferit. Mi s-au întâmplat si
necazuri penibile, alteori numai ridicule. Caci puteam numai sa
încep seria automata, nu s-o si controlez mai departe.
Dadeam, de pilda, douazeci de lei la chiosc sa iau ziarul, dar nu
mai luam restul si uneori nici ziarul. Nu tineam minte nimic din
ceea ce faceam. Era sa am din cauza asta un duel. Am fost
oprit pe bulevard de un domn si o doamna, fosta prietena din
copilarie. Am început, pe jumatate prezent, sa-i sarut mâna ei
si pe urma, continuând, i-am sarutat-o si domnului. A devenit
palid, si-a tras mâna brusc si m-a dezmeticit si pe mine. Abia
mai târziu lucrurile s-au lamurit. Era convins ca nevasta-sa
fusese dragostea mea si ca revederea asta târzie m-a
emotionat atât de mult, ca m-am zapacit de tot. Când adevarul
era ca eu de abia luam nota, cu mijloacele de cunoastere
periferica, de aceasta întâlnire.
Mai avusesem cândva un fel de reverii, care aduceau cu acest
soi de adânca si intensa interiorizare. Dar atunci aveau drept
obiect motive fara noima: cum as cheltui un miliard, sau cum
as organiza o calatorie la Polul Nord, sau, când eram în primele
clase de liceu, realizam un fel de Românie-Mare în harta
geografica refacuta dupa mine, când nici nu banuiam razboiul
care va veni.
Am descoperit într-o revista însa un fragment de articol în care
Giovanni Papini expunea exact aceeasi opinie despre apriorism
ca si mine. A urmat iar prabusirea sufleteasca, iar golul
canceros. Mai ales ca Papini nu era nici macar socotit filozof, ci
ca un diletant pasionat si fantezist.
Într-o zi, cautam sa refac ceva din prezenta femeii, scotocind
prin sertarele unui mic birou, pe care-l avea în odaita ei de
primire, o încapere îngusta, dreptunghiulara, lipita de dormitor.
Cuprindea numai un divan acoperit cu scoarte, câteva
acuarele, etajera de carti si biroul ei mic. Fotografii, taieturi din
revistele ilustrate, scrisori de la prietene, traduceri (vrusese sa
traduca Le lys rouge si nu avusese destula rabdare). Erau note
de croitoreasa de asemeni, fireste raspunsuri la concursurile cu
premii ale magazinelor ilustrate si tot soiul de alte nimicuri.
Dealtfel, toate cartile îi erau pline de note si scrisori uitate
printre pagini. Am rasturnat, fara sa vreau, un teanc de carti si
iata ca dau peste un plic, cu scrisoarea în el, pe care nu-l
descoperisem în numeroasele scotociri de pâna acum... Am
avut un fior, ca si când as fi pus mâna pe cifrul dorit al unei
taine.
"Fetito, diseara Iorgu pleaca la tara, ca e 15 februarie si trebuie
sa tocmeasca oameni pentru araturi. Mi-e urât de moarte
singura acasa. Vino sa mâncam amândoua. Am si croitoreasa
la mine, poate ca-ti tai si tu taiorul... Seara dormi la mine, daca
vrei, stam toata noaptea de vorba."
Era scrisul Anisoarei. Iorgu era barbatu-sau, 15 februarie, data
când am venit de la Azuga.
Simt ca ametesc; ca mi se deschide o perspectiva uluitoare,
desi dorita, ca putinta de a merge a paraliticului, culcat în fata
altarului pentru maslu. Caut sa fiu cât mai linistit, ca sa pot
întelege bine. Asadar a jucat o comedie, ca sa ma
pedepseasca, asadar sunt cu adevarat un tip imposibil, care
complica absolut orice întâmplare, iar ea e femeia unica - si
totul se poate sterge ca un vis îngrozitor. Îmi dau lacrimile si
plâng încet de bucurie. Va sa zica era totusi o solutie, când eu
nu vedeam nici una...
Pe urma a început banuiala ca as putea fi victima unei abile
manevre. Daca scrisoarea a fost pusa cumva de curând acolo?
Ea era certata, cel putin asa stiam eu atunci, cu Anisoara, de
aceea nici n-am cautat-o acolo. Pe urma, data e prea saritoare
în ochi, prea cu intentie: 15 februarie. Si de ce n-a spus
servitoarei atunci unde se duce? De ce nu mi-a lasat un bilet?
Ramân îndelungata vreme ros de îndoiala. Dar pe urma singur
argumentez în favoarea ei. Probabil se împacase cu Anisoara si
eu nu stiam. Ca sa aduca ulterior scrisoarea, i-ar fi trebuit prea
mari complicitati si nici nu avea certitudinea ca as fi gasit-o. De
asemeni, ce motiv ar fi avut sa mi-o plaseze aci? De ce sa tie
sa ne împacam? Ce interes ar fi avut? Când mi-a refuzat
primirea oricarui ajutor material si când eu sunt cel care ma
tem sa n-o pierd? Numai daca ma iubeste e explicabil
demersul ei, dar atunci apare mai curând verosimila
întâmplarea însasi. Dealtfel si suferinta ei, în tot timpul acesta,
suferinta care acum îmi pare absolut certa, confirma aceasta
parere.
Ma îmbrac repede si pornesc spre Anisoara. Pe drum, am însa o
noua îndoiala. Daca totusi scrisoarea e întocmita? E foarte
posibil ca ea sa nu vrea sa divorteze, caci ar pierde o buna
situatie materiala, iar faptul ca mi-a refuzat ajutoare pe care le
putea banui modeste nu înseamna ca e dezinteresata. Încep sa
judec si atitudinea ei, ca amanta. Daca ar fi iubit, ar fi suferit
atroce ca mine si ea. Ar fi avut momente de adevarata nebunie
ca sa ma vada. Însa ca suferea vizibil, poate fi si din cauza ca
suferea sincer la gândul ca pierde o situatie materiala. Ca
aspect, suferinta sufleteasca si cea cu mobil material nu difera
si e greu sa stii daca o femeie sufera ca nu-i vine amantul la
rendez-vous sau ca are de platit o nota la croitoreasa. Iar daca
din orgoliu îmi ascundea ca a dormit la o prietena, pentru ce
atunci nu avea orgoliul sa ascunda si ca sufera, în strada sau la
restaurant? Si daca aceasta suferinta era atât de mare, de ce
n-a facut nici un demers sa ne împacam? Dar daca ar fi facut
acest demers, n-ar fi fost oare o dovada pentru mine ca tine la
o situatie materiala? Am intrat într-o cafenea, am cerut o cafea
si un cointreau, lasându-ma mai departe prada framântarii din
mine.
Când mi-a raspuns prin comisionar, mi-a spus ca are casa plina
de flori, deci un act de orgoliu sincer (caci nu-si putea închipui
ca are sa fie demascata de comisionar). Daca admit în
principiu acest gest, pot sa le admit atunci pe toate. Dar daca
si-ar fi facut din comisionar un complice, dându-i, dealtfel, acel
napoleon de aur? Atunci de ce comisionarul mi-a spus ca i s-au
dat bani si ca i-a primit, de vreme ce era complice cu ea si stia
ca n-o sa-l tradeze? Pe urma, nu i-ar fi ei frica sa n-o tradeze
mai târziu Anisoara? Dar daca amândoua au fost complice si
ea o are pe vara-mea "la mâna", cum se spune? Ar trebui, pe
de alta parte, sa ma interesez ca sa stiu cu preciziune daca
Iorgu a fost într-adevar la tara în ziua aceea. Dealtfel, chiar
daca el a fost, era posibil ca nevasta-mea sa nu fi dormit la ei.
Kant a aratat cândva ca se poate demonstra, deopotriva, si ca
spatiul si timpul sunt infinite, si ca sunt finite. Tot o astfel de
antinomie e si faptul de a sti daca o femeie te iubeste sau nu,
caci îti poti demonstra cu usurinta, pornind de la aceleasi
fapte, si ca te iubeste cu istovitoare pasiune, si ca te însala,
batjocoritoare. Numai daca nu admiti ca amândoua ipotezele
sunt adevarate, si, ca teza si antiteza, se contopesc, ca sa
ramânem în filozofie, în sinteza hegeliana. Doua lucruri mi s-au
parut, totusi, convingatoare: ca ea n-a evitat divortul si, oricât
as crede în întâmplare, faptul ca niciodata n-a fost în
apropierea ei vreun barbat, chiar când am cautat-o prin
surprindere.
I-am telefonat Anisoarei ca iau seara masa la ei.
Desi mai sunt numerosi musafiri la masa, n-am rabdarea sa
plece si tot timpul aducând vorba de agricultura, despre
momentul când se încep muncile, fara sa întreb însa de-a
dreptul, caci stiam perspicacitatea cu care se refuza barbatului
orice detaliu care l-ar lamuri asupra situatiei lui, am cautat sa
aflu daca Iorgu fusese într-adevar la tara, la 15 februarie. N-am
putut afla nimic. Erau câtiva oameni politici, femei din cercurile
care vâneaza cancanuri si întâmplari mondene. Unul dintre
comeseni, aflând ca sunt nepotul lui Nae Gheorghidiu, m-a
considerat cu oarecare admiratie si am avut impresia ca si
ceilalti împartasesc aceleasi sentimente. Un deputat s-a oferit
sa spuie "una buna" de-a unchiului.
- O stiti pe cea mai noua a lui Nae Gheorghidiu? si - la
întrebarile întrebatoare: care? cum? - începe sa povesteasca:
Acum vreo câtva timp, eram vreo cinci-sase insi la casieria
Camerii sa ne luam diurnele pe sesiunea asta, când Nae
Gheorghidiu da cu ochii de Vasilica Savulescu de la Braila, îl
stiti pe Savulescu cum e totdeauna, lânos, netuns, cu gulerul
murdar, cu pantalonii cu genunchi. Gheorghidiu, de colo,
privindu-l cum numara banii: "Ma, Vasilica, acum ca ai bani,
mai du-te si tu la baie, ma". Da Vasilica, de colo: "Zau, ma Nae,
fac baie în fiecare zi". Si serios, acesta: "Asculta, Vasilica,
atunci schimba apa..."
Râd toti cu hohote, pe urma unul întreaba daca stim ce i-a
facut unui alegator al lui.
- Vine - spune povestitorul - un tip care-i cerea de doi ani sa-l
numeasca în vreo slujba: "Coane Nae, acum a murit, de o
jumatate de ceas, Iorgulescu de la primarie, vreau eu locul lui!"
"Vrei locul lui, ma Vasiliule?" "Da, coane Nae!" "Bine, ma, uite-
ti dau o scrisoare pentru primar." Si scrise primarului o carte de
vizita închisa, în care-l ruga sa ia masura lui Ghita Vasiliu si,
daca i se potriveste cosciugul, sa-i dea lui locul mortului.
Alte hohote de râs, alte exclamatii de admiratie pentru Nae
Gheorghidiu. Aflu acum ca a facut împreuna cu Lumânararu o
excelenta afacere cu statul. Fabrica munitii pentru armata,
foarte scump platite. Mi se pare ca niciodata n-au sa mai plece
oamenii acestia. Anisoara tine acum ca Iorgu sa spuie alta
buna a lui Nae Gheorghidiu. Fireste ca toti accepta si Iorgu
povesteste:
- În prag, la Capsa, Nae se întâlneste cu un vag cunoscut, un
tip de prin nordul Moldovei, unul Mihai Tutunaru. "Ce mai faci,
Nae?" "Bine, dar tu?" "Pai sa vezi, ca am fost la Viena, ca mi-e
nevasta bolnava în sanatoriu... am facut acolo un consult... ca
a trebuit sa las pe soacra-mea la mosie tocmai acum când e
lucrul în toi, ca am luat în arenda si o mosioara a lui frate-
meu", si da-i, si da-i... Nae, de colo, îl priveste lung, asteapta
si, pe urma, mirat: "Asculta, draga, ce te-ai apucat sa-mi spui
mie toate astea? Eu te-am întrebat ce mai faci, asa cum se
întreaba. Ce, tu ai luat-o în serios?"
Alte râsete. Un tânar povesteste ca Nae Gheorghidiu are
aprobata în buzunar, de catre un ministru, care fusese, e drept,
numai interimar la Finante, o petitie, pentru doua vagoane de
radium, predabile în gara Ocnele-Mari, cu pretul de cinci mii de
lei vagonul. Celor mai multi nu le vine sa creada, dar tânarul îsi
da cuvântul ca a vazut petitia si ca Nae obtine de la acest
ministru acum ce vrea, numai sa nu mai arate la toata lumea
aprobarea data. Eu aveam febra de nerabdare.
Abia dupa-masa, târziu, când lumea plecase, aducând iar
vorba, am aflat ca într-adevar Iorgu fusese la tara la 15
februarie.
Pe urma am întrebat de-a dreptul, cu ochii vii, pe Anisoara:
- Te rog, spune-mi, a dormit Ela în februarie la tine?
Mi-a raspuns rece, calculat:
- Nu stiu.
- Te rog, Anisoara, spune-mi... te rog mult.
Si facând pe stânjenita:
- Nu stiu... nu pot... sunt patru luni din februarie pâna acum, ce
vrei!...
- Totusi...
- Stef, te rog, nu insista, ca nu pot sa spun nimic.
Iar Iorgu, gros, cu fata mare, stergându-si de vin mustata
groasa si scurta, nemaiputându-se stapâni:
- A dormit... draga, a dormit în vremea aceea cam de doua-trei
ori, de câte ori plecam eu la mosie... o chema Anisoara, ca-i
era urât singura.
E în mine o lumina care-mi umple ochii de lacrimi.
- Si de ce nu mi-ati spus pâna acum?
- De unde stiam noi de ce v-ati certat? Si pe urma, naiba sa le
ia de femei, ca încurca lucrurile de nu le mai descurca nimeni.
Si-a ales o scobitoare, a pus-o între dinti si apoi a masurat
linistit farfuria cu brânzeturi.
O saptamâna întreaga, o luna, a fost o betie de dureri amare
transformate în bucurii tari, cum se schimba drojdiile
zacatorilor în alcool. Tot trecutul îmi aparea acum clar, mai ales
dupa noi explicatii, mai ales dupa fericirea ei, acum
nestapânita.
Am mai ramas doua saptamâni în Bucuresti, pe urma am fost
concentrat si asta mi s-a parut o calamitate, dar am aranjat
asa ca ea sa petreaca vara la Câmpulung.
Pe o strada alba, care ducea spre Mateias, gasisem la o familie,
mai demult cunoscuta, o camera mare, curata, cu sofale
jumatate din cuprins, iar alaturi o odaie mica, pentru
bucatareasa adusa de la Bucuresti. Era destul de aproape de
mine, caci de la Dâmbovicioara la Câmpulung sa tot fie treizeci
si ceva de kilometri si avea deci mereu amenintarea venirilor
mele neprevazute, asemeni unui rond de noapte pasional.
La început eram, oarecum, într-un anumit sens, linistit. Îmi
scria ca se simte multumita, ca aerul limpede si cu miros de
brad îi face bine, mai ales dupa iarna de petreceri, ca n-a facut
nici o cunostinta noua, ca e "încântata", ca nici una din vechile
noastre cunostinte nu e în Câmpulung.
Îmi descria micile ei bucurii singuratice în aceasta statiune de
vara. Sa citeasca dimineata câte o carte, pe banca, pe
bulevard sau în parc, urmarind jocul copiilor, cu bonele lor, sa
se duca la piata sa cumpere brânzeturi, zmeura si mere, sa
doarma lenesa dupa-masa; la sase, sa ia dulceata si cafeaua
cu coana Atena, gazda si vechea prietena. Ca seara, uneori,
facea plimbari cu Tanti si Zoica, nepoatele coanei Atena, pe
bulevard, ca sa asculte muzica.
Aproape în fiecare zi, la popota, primeam câte-o scrisoare, cam
cu acelasi cuprins, care ma linistea ca o binefacatoare
promisiune.

ULTIMA NOAPTE DE DRAGOSTE

Dar ultima scrisoare ma chema "negresit" la Câmpulung,
pentru sâmbata, sau cel mai târziu duminica. Era o impresie
tulbure, care ma nelinistea. Încercasem în toate chipurile sa
obtin o permisie de doua zile, fara sa izbutesc. Pândisem ca sa
gasesc în toane bune pe comandantul de batalion, cautasem
sa-mi atrag laude pentru modul în care îmi conduceam
plutonul si izbutisem. Aratos si cumsecade oriunde, capitanul
Dimiu devenea de neînteles când era vorba de aceasta
permisie. Miercuri seara, dupa-masa, capitanul Corabu
trimisese, rugat de toti, ordonanta sa-i aduca flautul si ne-a
cântat câteva bucati nemtesti, de un sentimentalism luminos si
catifelat, cu totul în contrast cu firea crunta si iute a acestui
om, care îngrozea pâna si pe superiorii lui. La Viena, când era
ofiter în regimentul 5 vânatori, luase si lectii la conservator si
era pretuit ca un adevarat artist de camarazii lui nemti. Îi
facusera cadou, la plecare, dupa obiceiul regimentelor
austriace, o tabachera de pret, plata, cu o potcovioara într-un
colt, cu initialele lui împletite, de aur, într-alt colt, cu
semnaturile tuturor sapate, în facsimil, înauntru. Acum
capitanul Dimiu, cu mâinile putin cam scurte, încrucisate peste
talia care nu mai încapea în veston, asculta grav muzica,
asemeni unui epitrop de biserica de sat, cazania. N-a zâmbit
decât când capitanul Floroiu, care, cu mustata batrânicioasa si
blonda, trecea, oarecum, drept intelectualul batalionului, a
rugat pe Corabu sa cânte doina, a carei executie e traditionala
la flaut, ca ouale rosii la Pasti. Capitanul s-a executat si a
cântat-o cu un simt al melancoliei, al dorului, aici, între
pustiurile muntoase, crescute în noaptea rece, de ne-a coplesit
pe toti.
Mi-am lungit gâtul dupa Dimiu si, încet:
- Domnule capitan, v-as ruga sa-mi dati voie sâmbata si
duminica la Câmpulung. Vorbeam cu rasuflarea rarita, în
soapta miloaga, aproape.
Mi-a raspuns, fara sa se uite la mine, scurt:
- Nu se poate, si a ascultat mai departe flautul.
A doua zi l-am pândit când a aparut pe platoul de instructie,
trecând de la companie la companie, cu mustata cuminte si
groasa, ca un harnic arendas de la un ogor la altul. N-am putut
sa-i vorbesc, caci se încurcase în probleme de tactica, pe care
le-a descurcat pe urma, simplu: "Domnule, trebuie sa-l prinzi
totdeauna pe flanc", spre deosebire de capitanul Floroiu, care
expunea erudit o tema, si de capitanul Corabu, care îsi
pedepsise compania, cu ofiteri cu tot, sa urce de douazeci de
ori în fuga un povârnis apropiat si deci era alaturi, atent, cu
încruntare, sa vada daca i se executa ordinul.
La ora raportului, când am venit în odaita care slujea de
cancelarie batalionului, l-am gasit iar cu capitanul Floroiu, cu
vreo doi sergenti de la popota. De o saptamâna, socoteau
mereu, cu energie tacuta, ca sa iasa la capat. Sâmbata trecuta,
regimentul avusese inspectia generalului comandant de divizie
si batalionul nostru primise ordin sa pregateasca, jos în tabara,
o masa dupa cuviinta. Oamenii cladisera un umbrar de frunze
proaspete, lautarii primisera vestoane noi. Vreo trei-patru,
reputati ca vânatori, fusesera trimisi în munte sa aduca vreo
capra neagra, caci mergea vestea ca peste prapastiile si
piscurile Pietrei Craiului ar fi câteva capre negre. În realitate,
vânatorii n-au adus decât o caprioara si, sub supravegherea
unui comandant ofiter, care trecea drept mare mester, s-a
servit spinarea de caprioara cu sos si cu ciuperci. Multa bataie
de cap i-au dat mesterului camarad însa pastravii. Bucatarul
nostru era prea neslefuit ca sa poata gati o masa atât de
subtire ca pastravii fripti în pesmet. Nu mai spun ca si vânatul
lor a fost o problema foarte complicata. Pentru noi, mai vânam
si cu granatele Savopol, ca tot nu erau bune de altceva, cu
toata paza. Acum însa, ca sa nu se sfarâme carnea fina,
trebuiau prinsi cu mâna, pe sub pietre, în apa taioasa de rece,
de la izvoarele Dâmbovicioarei, dar prinsi chiar în zorii zilei de
sâmbata, pentru ca: "Asculta-ma pe mine, domnule, pastravul
nu e de mâncat decât viu... nici câteva ceasuri nu tine. Daca
vrei sa manânci pastrav dupa cinstea lui... Si pe urma, daca nu
l-ai gatit, s-a ispravit. Daca nu e untul bine încins, nu mai e
pastrav, e terci. Asta nu orice bucatar stie s-o potriveasca dupa
dichisul ei, ca daca-i prost, îl usuca, dar la mijloc îl lasa crud
de-ti da greata."
Explicatii care dadeau racori celor cu raspundere: "Vasiliule,
frate, sa nu ne lasi". Doi insi aveau sa îngrijeasca de ale
bauturii: niste braghina vestita de pe lânga Golesti, tuica de
Câmpulung, "daca n-o gasi de Valeni", si zece sticle de
sampanie, Mumm Very Dry, "caci numai de asta bea".
Cascavalul proaspat de Câmpulung, zarzavaturi si legume,
alese cu grija, cadeau în sarcina popotarului obisnuit. Dar ceea
ce a dat mai multa emotie capitanilor nostri (generalul venea
sa faca o inspectie în vederea înaintarilor la gradul de maior) a
fost ca a trimis vorba anume sa i se dea la începutul mesei
doua oua fierte, numai doua, "dar daca nu se pot gasi absolut
proaspete, mai bine sa se renunte"! Câta bataie de cap pe
bietii oameni, ca au dat în grija unei ordonante anume
supravegherea unui cuibar si tot le era teama ca s-ar putea
produce vreo încurcatura, încât ordonanta sa dea dintre cele
mai putin proaspete... Dar, în sfârsit, totul trecuse cu bine,
ouale fusese într-adevar proaspete, iar diferitele bunatati
îngurgitate, digerate cu laude.
Acum toate cheltuielile prânzului era îndemn sa fie scoase din
"economii", exact de la "ordinar", adica de la masa trupei, caci
regimentul nu avea fonduri speciale. Ratiile celor care erau în
permisie, ajustari de carne la cazan si ceva mai putin zahar la
ceai, toate cumpanite cu chibzuinta, de la o zi la alta, trebuiau
sa acopere deficitul. Am asteptat zadarnic sa se termine
adunarile de cifre si cercetarea tablourilor. În cele din urma am
plecat, caci am înteles ca nu pot obtine, întrerupând o
asemenea discutie, ceea ce nu obtinusem când se cânta doina.
Dupa-masa ne-a chemat sa ne împarta niste brosuri trimise de
la regiment. Erau câteva cartulii subtiri, tiparite prost, pe hârtie
de jurnal, cu coperte verzi sau galbene, ca "legea chiriasilor",
de pilda. Noi învataminte de pe frontul occidental se numea
una. Alta: Rolul artileriei în razboiul actual. În sfârsit, o a treia:
Notele unui capitan din armata germana. Câte un capitan sau
maior, din birourile statului-major, traducea si tiparea astfel de
brosuri, fie ca-l interesau, fie ca voia sa arate ca are de lucru,
dar nimeni nu le dadea nici o importanta, si, trimise la
corpurile de trupa, zaceau prafuite în pachete, ca teancurile de
brosuri patriotice prin pivnitele prefecturilor. Din când în când,
"ca sa se descarce", aghiotantii de regimente le distribuiau la
ofiteri. La drept vorbind, ele ar fi trebuit sa fie citite de catre
generali si state-majore, caci era vorba de învataminte pentru
conducere, la început, iar eu si cu Orisan eram convinsi si chiar
uimiti de seriozitatea cu care se documenteaza ofiterimea
noastra superioara - caci aceste cartulii erau cu adevarat
extrem de interesante - dar mai târziu am înteles ca
supraevaluasem anumite inteligente. Deci, în timp ce luam
bucuros brosurile:
- Domnule capitan, vream sa va rog, ca si-aseara, pentru o
permisie de doua zile la Câmpulung... Am acolo...
- Dragul meu, îmi pare rau, dar nu se poate, ce sa-ti fac?
- Domnule capitan, nici nu va închipuiti ce serviciu mi-ati face...
- Cum sa nu stiu... stiu... dar nu se poate...
Aseara, la popota, în sfârsit, a fost a treia încercare, mai
nefericita decât toate. Eram cu gura arsa, cu ochii tari în cap,
caci simteam ca nu voi putea fi la Câmpulung decât dezertând
si, prevazând toata nenorocirea, eram totusi hotarât sa
dezertez. Toata noaptea m-am framântat mistuitor.
Iata, au început sa se albeasca ferestrele, în casa întunericul se
rareste ca un praf si eu n-am închis înca ochii. Cearta cu
Corabu mi se pare stearsa.
- Dom sublocotenent, va cheama dom capitan Dimiu... a venit
dupa dumneavoastra Nistor Oancea.
Capitanul Dimiu e în camasa de noapte taraneasca si în
papuci.
- Domnule... vrei sa pleci la Câmpulung?... Ai treaba acolo?
- Domnule capitan, trebuie sa ma duc negresit...
Tace îndelung, pe gânduri, ca si când m-ar fi chemat doar asa,
ca sa-mi puie o întrebare acolo, si numai dupa un timp:
- Deh! domnule...
- Domnule capitan...
Acum soldatul îi aduce pe masa taraneasca, acoperita cu
pânza de casa, o dulceata si o cafea neagra.
- Mai adu o dulceata, Gligore, si o cafea pentru domnul
sublocotenent. Si, întorcându-se spre mine: Eu m-am deprins
sa ma scol de dimineata si asta e "cafeaua mea cu lapte".
Ma masoara din cap pâna în picioare si iar tace. Îl masor si eu
încercând sa ghicesc ce gânduri are, ba sunt ispitit sa-i dau
brânci, înspre cel bun.
- De, domnule... stiu eu ce sa fac?... Deh... i-am spus-o si lui
Orisan aseara. E ordinul regimentului sa nu paraseasca nimeni
unitatea. Uite ce... Ia un om cu dumneata, care stie sa te duca
pe deasupra, sa ocolesti Dâmbovicioara, dai drept în soseaua
mare, ca sa nu întâlnesti pe nimeni de la regiment. Dar si daca
te întâlneste cineva, sa spui ca te-am trimis sa faci o
recunoastere spre Rucar.
Am crezut ca irumpe totul în mine de atâta frenezie.
- Domnule capitan, n-aveti nici o grija.
As fi vrut sa trec pe la Orisan sa-i multumesc, dar mi-era sa nu
întârzii. Probabil ca aseara, la popota, au discutat cu totii
întâmplarea, datorita lui.
Am luat un soldat care stia drumul peste culme si am pornit-o
asa cum ma gaseam.
Mai întâi spre Giuvala, urcând încet, pe urma am ocolit, vâslind
peste pasuni si fâneturi, pâna deasupra soselei mari. Era un
soare viu, ca de cristal apos si cu raze evidente, care dadea
reverberatii umede culmilor stâncoase si facea proaspat
verdele vegetal. Roua se uscase, dar tot mai dainuia cât sa ne
ude încaltamintea. Muntii cei mari, priviti cum veneau
amenintatori spre noi, de sus, cresteau, desfiintând
departarea. În stânga, Ghimbavul, nemaipomenit de masiva
moschee de piatra (pe lânga ea, Sfânta Sofia sa para jucarie de
copii), are de jur împrejurul cupolei de piatra povârnisurile de
sute de metri, drepte ca niste pereti din care însa creste o
vegetatie de stânci, ici-colo amestecata cu cea de brazi. Aceste
povârnisuri sunt atât de apropiate de cele ale muntilor vecini,
numai câtiva metri uneori, ca fundul prapastiilor, cu pâraiele
lor, n-au vazut de când e lumea, niciodata, soarele... ici-colo,
nici lumina lunii. Povârnisurile acestui munte, necercetate de
nimeni, l-au facut un adevarat cuib de ursi.
La dreapta, apropiata, marita înca, Piatra Craiului, cu aspectul
ei de dom gotic, de stânca dantelata; iar în fund, alergând
puternic si acoperitor spre noi, umplând jumatate din vedere,
Papusa, unul dintre muntii mari ai tarii, deasupra Iezerului,
pare, ca sa completam tripticul impresiilor acestea, o turla
deasupra unei înalte si lungi biserici românesti. În valea dintre
acesti munti e Dâmbovita cu pâraiele ei, luptând cu stâncile ca
sa razbata, bolovanindu-se, stralucind la ocolurile însorite, ca
argintul, mai ales lânga podul alb de piatra, asemeni totusi
celor din Bucuresti. Prabusite în adâncul larg, dâmburi
împadurite, coline si plaiuri cu fânete (ca acela unde ne gasim
acum), ici-colo casute si, în sfârsit, sarpele alb al soselei dau
continut vaii. Fânetele sunt împartite prin mari poligoane
neregulate de garduri mici de bolovani, dupa proprietarii lor. În
mijloc, închise în tarcuri, ca niste oi prea mari, capitele de fân
de la al doilea cosit. Aerul e rar, miresmat de rasina de brad,
de fân copt, de fragi trecuti la vremea asta, si ameteste, tare
ca drojdia. Lacustele ne sar din cale, sprintene ca si dimineata
asta întreaga.
Sa fii acum aici, fata draga, lungita lânga mine, pe o capita de
fân asternuta jos, sa privesti cerul înalt si proaspat, departe de
"banda" si de meschinariile saloanelor, sa respiram aci adânc
si sa-ti încalzeasca trupul plin soarele, sa-l încinga pâna în
miezul zilei, asa cum încinge, vara, de la facerea lumii, toata
privelistea de aici. Daca nu ramân, e ca trebuie sa ajung mai
curând - fie si acolo - sa-ti prind mijlocul viu între bratele mele
cu coatele lipite de solduri.
Am început, fireste, iar, sa merg întins, caci daca suferisem
pâna sa obtin învoirea, acum paream scapat ca dintr-o prastie
si nebunia revederii crestea în mine ca un spasm, pe care
nimic nu l-ar mai fi putut opri pâna la istovirea lui.
Un muntean în itari si camasa, cu palarie "ungureasca" pe cap,
se opreste din plimbarea coasei, ca sa ne arate un drum mai
scurt. Lânga el, o femeie voinica, tânara, cu picioarele în iarba
umeda, goale pâna sub genunchi, cu carnea pietroasa, cu
aceeasi palarie de pâsla neagra barbateasca pe cap, ne
priveste mirata. Are soldurile puternice si sânii ca puii închisi în
camasa învârstata cu negru. Într-un mar salbatic, cu fructe
închircite si multe ca zarzarele, au spânzurat o desaga cu
merinde.

Marioara dintre munti... mai
Si-ai fost draguta la multi... mai
Mi-ai fost draguta si mie... mai...
Pâna la Sfânta Marie... mai...

Asa trebuie sa i se fi cântat femeii acesteia vânjoase, facuta
pentru luptat cu ea - mamei ei, bunicei ei. Pâna la Sfânta
Marie... Pâna poimâine...
Grabim iar pasul, caci soarele a început sa urce. Cu cât ne
apropiem de sat, de o parte si de alta a soselei, sunt acum
gardurile de uluc ascutite ca sagetile, toate la fel si care închid
livezile de pruni. Gâtrosi si codobature isterice zboara de ici-
colo peste pietre de râu, peste pomi.
Ajuns înca dimineata în piata Rucarului, simteam ca mi se
dilata inima, cautând o trasura pentru Câmpulung. Neveste cu
cosulete ca niste caldaruse de rachita, pline cu zmeura culeasa
din coclauri stâncosi, pe unde întârzia, nu banuiau ce neliniste
facea sa-mi arda privirea. Munteni frumosi si muntence umblau
forfota târguind, asa de curat proaspeti în portul alb-negru, ca
pareau figuranti de teatru daca n-ar fi fost de jur-împrejurul
acestui sat culmile verzi sau stâncoase, stralucitoare toate de
oglinda înrourata, albastra, a cerului si aurul luminii de
dimineata. Simteam în mine acea vaga importanta, pe care,
indiferent de alte sentimente, o simte în timpul pregatirilor cel
care are sa se supuie unei operatii, într-o zi frumoasa. Rezemat
de bara de fier a micului chei de piatra, priveam apa
dumnezeiesc de limpede, facuta anume pentru cresterea si
bucuria pastravilor parca, rostogolindu-se peste pietroaie,
auzeam uruitul ferastraielor care taiau în lung busteni si
zâmbeam gândind la trupul gol si auriu al nevesti-mi, în
asternutul alb, pe sofaua de la Câmpulung. Pentru ce viata,
pentru ce nebunia acestei organizari sociale contrariaza fericiri
atât de firesti? si pe care le dorim atât de mult?...
Treceam uruind podul de lemn, lung de tot si negru cu
picioarele lui multe, ca un gândac nesfârsit peste Dâmbovita,
desfacuta în suvoaie, încarcata de busteni cojiti, bolovani si
pietris. Dupa Dragoslavele, alaturi de carele lungi de 8-10
metri, cu busteni (caci au osiile desfacute de leagan si rotile
mutate la un capat si la celalalt al celor trei trunchiuri de brad
menite caratului), întâlnim adesea femei calare pe cai mici, cu
sei mari de lemn, acoperite cu blana de oaie, mereu cu
palariute negre, uneori peste marame, cu ii, înflorite altite si cu
sabace, în opinci scortoase.
Spre Mateias, soseaua pietruita varos urca întortocheat, pare
ca da uneori în gol, într-o apa a cerului, pentru ca, trecut de
ocol, valea sa se pravaleasca jos de tot, cu drumuri si sate
acolo, în fundul larg al ei.
Am ajuns aproape de amiaza. Într-un pavilion în gradina, ni se
aseza masa, dar pâna la ora prânzului am iesit în oras si ne-am
plimbat pe bulevard. Am fost înduiosat de bucurie când am
vazut ca pe nevasta-mea n-o saluta nimeni. Aveam orgoliul
secret de a fi posesorul unui exemplar a carui raritate trecatorii
n-o banuiau decât vag, dupa frumusetea femeii, fara sa stie
amara voluptate a vietii noastre sufletesti. Era în aceasta
plimbare de amanti prin marea multime ceva din plimbarea
unor ofiteri superiori, îmbracati civil, pe care soldatii, daca ar fi
stiut cine sunt, i-ar fi salutat înlemniti.
Amiaza era învolata si lumina fierbea, ca în cupa sampania
rece.
Prin fata gradinii publice, multimea vilegiaturistilor în haine si
rochii deschise ca de Pasti se îmbulzea primavaratica. S-a oprit
mirata, ca o fetita, în fata unei fântâni tâsnitoare, pe umbrele
de apa ale careia, un savant localnic, probabil, avusese ideea
sa arunce o minge de tinichea vopsita, care juca neobosita. Am
trecut prin piata cu gramezi de mere, pere si prune, cosulete
cu zmeura si mure, asezate pe tarabe aliniate ca soldatii. Untul
era adus în putineiul cât o donicioara în care a fost batut. De
acolo, ne-am dus spre parcul bailor, prin orasul cu casele
luminoase, parca în fiecare noapte spalate de ploaie sau de
roua, ceea ce nu împiedica soarele de amiaza sa fie viu si
neastâmparat. Pe aleile cu brazi si molifti, cu copii care alergau
si batrâni care jucau table, asteptându-si rândul la baie, ne-am
plimbat si noi, pâna în albia nesfârsit revarsata, cu prundisuri si
suvoaie împletite, a Râului Târgului. Nu vream sa cunosc pe
nimeni, nu exista pentru mine decât femeia aceasta cu rochie
de culoarea caisei, cu bratele goale, lungi si plinute, pe care în
fiecare clipa eram isptit sa-mi alipesc podul palmelor. Pe
podetul de lemn, care e la intrarea în parc, peste pârâias, s-a
oprit sa cerceteze mirata moara mica si scocul ei de lemn, cu
muschi verde. O priveam eu, si o privea toata lumea, pe
femeia asta întoarsa cu spatele la noi, a carei silueta aurie
toata parca dadea înca racoare privelistii rustice. Când a întors
ochii albastri, erau tot asa de limpezi ca apa care gonea peste
podeala cu muschi verde. Masa ne astepta în chioscul din
fundul gradinii, proaspata si ademenitoare, cu supa de pasare,
pui fripti, brânzeturi si zmeura, cu vizita - oprita în prag si
curioasa - a doamnei Atena, care vrea sa afle ce facem pe
granita. Pe urma am fost singuri.
Simteam un val de recunostinta umilita pentru femeia aceasta
care n-avusese macar curiozitatea sa se intereseze de ceilalti
oameni. Mi se parea concludenta aceasta atitudine a ei... si-mi
reprosam neîncrederea si nelinistea de altadata. Simteam
voluptatea unei posesiuni depline a trupului si a sufletului ei.
Siesta, în oraselul obosit de aerul tare al diminetii si cu
perdelutele trase pretutindeni, a fost pentru noi o dupa-amiaza
de istoviri exasperate si de bucurii, care, desi asteptate, erau
cu atât mai pretuite. Negresit, trupul alb-auriu al acestei femei
nu era fara cusur. Evitând sa aiba un copil ca sa nu-si
diformeze corpul, din cauza brutalitatii tratamentului ajunsese
la rezultat opus. Când eram furios si sufeream din pricina ei,
simteam un fel de drojdie de satisfactie ca sânii, nici chiar
atunci când era culcata pe spate, nu mai aveau acea
elasticitate dura de fructe, ca acum, când se marisera,
alunecau usor, fireste prea putin, înspre coaste fara sa mai
afirme neastâmparata mura, ca un sigiliu al voluptatii, din
vârful lor. Plinul soldurilor nu mai avea liniile de lira de la
început si era ciudata corespondenta între impresia aceasta de
scadere, de atrofiere pura a lor si înflorirea molatica a sânilor.
Muschii coapselor, care erau, în zilele dintâi, întinsi, semet, de
la genunchi pâna la sold, acum se relaxau, mai catifelati, mai
dulci la pipait, imperceptibil, spre interiorul picioarelor. Dar atât
de inexplicabile sunt întortocherile iubirii, ca acum, când o
simteam înduiosat alaturi, tocmai aceste scaderi erau pentru
mine prilejuri de voluptate. Îmi placeau, parca mai mult ca
oricând, acesti sâni molatici si ascultatori, care îmi umpleau, cu
greutatea lor draga, palmele, luându-le forma, si îmi lipeam, cu
o dureroasa bucurie, obrajii de coapsele cu fragezimi molcome
de petale, care altadata tresareau elastice si nervoase.
Vorbisem putin de tot, întreaga dupa-amiaza, caci simteam ca
vorbele, fata de gesturi si prezenta, erau de prisos, ca hârtiile
moneta în tarile cu acoperire totala în aur. Cândva însa,
nevasta-mea duse mâna la capatâi, lua din tabachera o tigara,
o puse în vârful unei tigarete si o aprinse gânditoare, cu
chibritul. Gestul acesta avea o eleganta, acum naturala, dar la
început trebuie sa fi fost socotit de ea, cu convingere, ca un
semn de "distinctie". Acum nu era, mai aproape vorbind, decât
un gest de acreala distinsa. Era un gest absolut marunt, dar
parca ar fi trecut un nor stupid peste toata voluptatea.
As fi vrut sa nu mi se întunece figura si nu puteam rezista.
În zilele noastre de dragoste adevarata, nevasta-mea n-avea
niciodata, goala, poze de eleganta studiata. Frumusetea ei era
toata spontaneitate si miscare. Trântea cu picioarele în perne,
se înghesuia sau se rasucea ca sa-si caute ciorapii si orice
miscare a ei crea o atitudine de nud în pictura, neasemanat de
frumos, de care ea nu-si dadea seama. Ca sa ia o tigara ca
acum, si-ar fi rasucit mijlocul, sau ar fi întins amândoua
bratele, sau ar fi facut orice alta miscare, dar gestul acesta
"distins" ma îmbolnavea prin sugestiile lui. N-aveam nici o
dovada ca ma însela, dar aveam acum certitudinea ca acest
gest vine dintr-o deprindere de a poza goala, de "a face
impresie", de care ea nu-si mai da seama, si care era revelator
pentru ceea ce nu stiam eu. Pe urma nevasta-mea se socotise,
pâna la raidurile noastre mondene, inferioara mie si asta se
simtea din modul în care se purta în fata mea si fata de mine.
Mai târziu, pare-se, a descoperit ca nestiinta mea la dans e o
inferioritate, ca neglijenta (relativa, foarte relativa) în
îmbracaminte e un fel de dovada de "lipsa de rasa", când
comparatia se impunea cu cei pe care ea si prietenele ei îi
numeau între ele "tirés a quatre épingles". Acum, în acreala
blazata a gestului ei, în poza independenta cu care aprindea,
cu degetele întârziat resfirate, chibritul, vedeam o noua întarire
a banuielii ca sunt înselat. În lumea ei, asemenea atitudini
trebuie sa fie foarte pretuite...
- Asculta, Stef, voi ce faceti acolo, pe granita? Va pregatiti de
razboi?
I-am raspuns, sarutându-i pentru mine umarul rotund, ca nu
facem nici o pregatire si ca, de altfel, sunt sigur ca nu vom
intra în razboi.
- De unde... acum e absolut sigur, dragul meu, mâine e consiliu
de coroana, si se înveli iar într-o rotocoala importanta de fum...
I-am aratat ca au mai fost consilii de coroana, ca nu e nici un
pericol.
- Mai bine... ah, ce bine ar fi sa se termine odata povestea
asta... Nu ti-e frica sa mergi la razboi?
Eu ma gândeam ca as fi înnebunit de teama s-o las pe ea cu
absoluta certitudine ca n-are nici un control. Toata fata mi s-a
crispat, întunecat de gândul acesta.
A bagat de seama si m-a întrebat numaidecât:
- Ti-e frica într-adevar?
În clipa asta am simtit ca voi dezerta pentru trei zile, orice s-ar
întâmpla cu mine, ca sa viu prin surprindere sa vad ce face. I-
am raspuns ca nu stiu, ca nu m-am gândit la asta. Adevarul e
însa ca ma gândisem. De multe ori imaginam câte o batalie si
ma vedeam conducându-mi plutonul cu o bravura atât de
extraordinara, încât toti sefii mei sa se entuziasmeze. De pilda,
sa merg în picioare pe tot câmpul cu oameni culcati. Sa pot fi
vazut de departe cu binoclul, iar acasa, peste câteva zile, toata
lumea sa fie uimita de ispravile mele, sa am un fel de legenda,
iar nevasta-mea sa protesteze usor si orgolios, când toata
lumea îi va vorbi despre purtarea mea în razboi.
- A, nu-l stiti?... E un nebun si jumatate... I-am spus sa se
astâmpere, ca nu vreau sa ma lase vaduva.
Si totusi, când visam noaptea ca iau parte la lupte, eram ca
paralizat de groaza.
Cu mâna sub sânul cald al femeii, cautam acum sa descifrez, în
ritmul ei interior, ce gândeste.
- Asculta, Stef, tu stii ca daca, Doamne fereste, mori în razboi,
situatia mea e foarte nelamurita?
Am început sa zâmbesc, pe jumatate ironic, dar pe jumatate
mirat de preocuparile ei - si i-am soptit în ureche ca un secret
cald:
- Daca n-ai vrut sa ai copii...
- Eu? Tu n-ai vrut, de ce ma acuzi acum pe mine?
Am privit-o, mirat de lipsa ei de memorie, de usurinta cu care,
adevarata femeie, trecea peste logica.
Am sarutat-o pe coltul gurii.
- De ce esti îngrijorata? Tu stii ca voi face un testament.
- Chiar cu testament. Va trebui, cine stie, sa ma judec cu mama
ta, cu rudele tale.
Eram mirat:
- Atunci, ce vrei?
Mi-a cuprins umerii cu o feminitate apriga si m-a privit de
aproape.
- Asculta, Stef, trece o parte din lirele englezesti de la Banca
Generala pe numele meu.
Am înteles, mort, tot tâlcul acestei zile infame. În timpul
razboiului, în ziarele frantuzesti, la mica publicitate, apareau
anunturile spionilor germani în limbaj convenit. Si anuntul
urmator:
"De închiriat apartament mare, sapte odai, din cauza plecarii.
Adresati ziar 235".
însemna în realitate:
"Ieri au trecut spre gara Amiens sapte regimente cu destinatie
necunoscuta. Planul 653 expediat prin agentul H33."
Asa îmi aparea mie, având cu totul alt înteles, aceasta zi de
dragoste prea aratoasa.
Am tacut îndelung, cu încapatânare, si când ea a staruit, a
izbucnit cearta. Mi-a reprosat egoismul meu, mi-a aratat ca m-
a iubit si când eram sarac si ca acum ma îngrijoreaza atât de
putin soarta ei. I-am repetat ca îi voi lasa prin testament tot,
dar ea insista, cu mânie si dispret, abia stapânit, sa-i fac
donatia.
Pentru mine, dragostea aceasta era o lupta neîntrerupta, în
care eram vesnic de veghe, cu toate simturile la pânda, gata
sa previu orice pericol.
Am înteles dintr-o data, deci, ce vrea femeia. Dorea, fara
îndoiala, ca, adapostita de griji, sa se desparta de mine.
M-a cuprins o furie abia stapânita. Priveam cu ura si dispret
corpul acesta amenintat de îmbatrânire timpurie, care vrea sa
mi se sustraga, sa mi se înstraineze. Desigur a simtit asta, caci
imediat a tras cearsaful pe ea, si-a sprijinit capul pe brat si a
început, sau a încercat, sa plânga:
- Nu mi-as fi închipuit niciodata ca am sa ajung sa fiu tratata
astfel. Si de catre cine? De catre acela pe care-l ador, pentru
care-mi sacrific prieteniile.
Vulgaritatea frazei nu m-a surprins, caci acum o vedeam
aservita stilului vulgar al lumii pe care o admira.
Ba chiar, mi-am dat seama ca înca as putea sa-l gândesc cu alt
înteles. "Sa sufar eu atât din cauza unui bou, care nici nu stie
sa danseze si când e alaturi de mine, la restaurant, ma
plictiseste cu mutrele lui tâmpite..." Sau catre amant: "Draga,
am sa-ncerc totul, dar nu stii ce încapatânat e dobitocul ala?
Parca eu nu as vrea sa fim amândoi, singuri în strainatate?"
Mi-a reprosat apoi o multime de gesturi nedelicate din trecut,
jignirile ei, a facut profetii în ceea ce priveste purtarea familiei
mele, si, în tot ce spunea, eu nu vedeam decât furia de animal
care nu izbuteste sa obtina ceea ce îi vor simturile.
Batai în usa au rasunat înauntru ca intrarea materiala a unui
spirit.
- Ei, somnorosilor, îmbracati-va, ca a început lumea sa iasa la
plimbare pe bulevard.
Era coana Atena, care "frola" în modul acesta prezenta mea în
casa ei si ne sublinia calitatea de amanti.
M-am îmbracat, tacând cu ostilitate, si am lasat-o mânioasa si
îmbufnata pe asternutul sofalei.
Lumina soarelui îsi pierduse taria, avea acum prelungi clinuri
galbenii, de asfintit. Pe strada întortocheata si pavata cu
bolovani de munte, grupuri de vilegiaturisti coborau spre parc
si bulevard. Erau fete si femei tinere, în rochii albe, usoare, cu
voaluri spumoase pe umeri, ofiteri, liceeni, fete de scoala
(backfischuri pe vremea aceea), care coborau din toate
directiile spre centrul orasului, ca spre un rendez-vous general.
Pe urma se înghesuiau toti, defilând unii prin fata altora,
remarcându-se sau nu, provocând sau prelungind mici discutii
cu surâsuri si priviri.
La colt, m-am lovit fata în fata cu un grup, care, în alb si cu
pantofi fara toc (si cei doi baieti si cele doua fete brune),
mergeau fiecare, purtându-si rachetele ca o solie, la tenis.
M-am oprit la o masa, pe trotuarul din fata cofetariei, si am
cerut un lichior, privind fara interes multimea care se
gramadea pâna si printre mese, când, am înghetat: pe partea
cealalta a bulevardului trecea G. într-un costum de culoarea
nisipului, parca nou, cu cravata rosie, în capul gol. Cu mustata
mica neagra, cu obrazul ras proaspat si pudrat, cu mersul
elastic, atragea luarea-aminte a tuturor. Nu ma mai îndoiam
acum, venise pentru ea aici, îi era deci sigur amant. Poate ca
împreuna hotarâsera chemarea mea de pe granita, pentru
actul de donatie.
Parca din tot corpul s-a scurs sângele din mine, prin picioare, în
pamânt. Aveam impresia ca am devenit ud, neputincios si
bolnav. Era în sufletul meu ca un peisaj nou, ca ajungerea
trenului într-o statie de ocna.
Stateam asa, parasit, paralizat, fara sa pot gândi nimic. Totul
era amortit în mine. Pe urma mi-am spus ca trebuie sa-i omor.
M-am dus acasa ca un somnambul, fara sa vad si sa aud nimic
din jurul meu, fara sa stiu nici în amintire, acum, ce era în
strazile pline de lume straina, ca o figuratie. Ea era înca acasa.
I-am spus ca m-am întâlnit cu colonelul, care mi-a dat ordin sa
plec imediat la regiment. Ma privea nedumerita, suspectând
aceasta brusca hotarâre.
- Spuneai ca de-abia ai plecat? Ca tocmai ai ocolit
Dâmbovicioara, ca sa nu-l întâlnesti pe colonel. Ce sa caute
aici?
A trebuit sa afirm cu graba, surprins de aceasta tinere de
minte a ei:
- E aici în Câmpulung. Era cu înca un ofiter de la divizie... M-a
chemat si mi-a spus ca neaparat, asta-seara înca, sa fiu la
regiment.
Mi-am încins sabia, mi-am verificat steyerul de buzunar, am
sarutat-o chiar, pe aceasta femeie care nu mai era a mea, care
era a mortii. Am privit-o cu indiferenta cu care privesti un
tablou. Si frumusetea ei blonda era acum de reproducere în
culori, vreau sa spun ca avea ceva uscat, fara viata, asa cum e
diferenta între culoarea uleioasa si grea a tabloului original si
între luciul banal al cromolitografiei.
Îmi spuneam, în gând, cu simplitate: voi fi dus în fata juratilor.
Totdeauna am avut obsesia lor si acum ma vedeam ajuns
acolo, ca si când, înca de când eram mic, primisem un bilet cu
destinatia asta. Nici un moment însa nu m-am gândit sa ma
sinucid si eu. Femeia aceasta, omul acesta ma mintisera,
jucasera cu mine o comedie sinistra al carei sfârsit nu putea fi
decât pedeapsa lor.
Si, cu acelasi automatism de om purtat de o idee fixa, am
pornit-o pe strada bolovanoasa în jos.
Pe bulevard, cred, ma opreste o voce scurta si taioasa:
- Domnule sublocotenent...
Era locotenentul-colonel, ajutorul comandantului.
- Dumneata esti din **? si-mi spuse numele regimentului. Nu
vorbisem, de aproape, niciodata amândoi. Ce cauti aici?
M-am gândit la tot raul pe care puteam sa-l fac comandantului
de batalion si am marturisit ca, fiind trimis la Rucar, m-am
abatut pâna aici.
- Am dat ordin sa nu-si paraseasca nimeni unitatea. Ai sa pleci
imediat la Dâmbovicioara.
Cât timp eu conduceam lumea, o conduceam în mod logic.
Acum, eram la deriva unor puteri superioare mie si nici o
întâmplare nu ma mai putea mira. Aceasta întâlnire cu
colonelul, pe care o mintisem cu un sfert de ora mai înainte, nu
facea decât sa-mi întareasca si mai mult convingerea amortita
ca tot ce e de întâmplat trebuie sa se întâmple.
M-am închis într-o camera de hotel, la capatul micului bulevard
si cum cladirea, veche, era latura curmezisa la capatul lui, de
la fereastra priveam în plin, în fata, multimea care se plimba.
Am tras perdeaua, am spionat câteva clipe si pe urma m-am
lungit pe patul destul de murdar, cu cuvertura ieftina si perna
prea mica.
Fac, cu o plictiseala indiferenta, planul razbunarii. La ora zece
ma voi ascunde pe o ulita vecina, de unde pot supraveghea
intrarea si iesirea din casa. Daca ea pleaca de-acasa, o voi
urmari pâna la locuinta lui. Daca vine el la ea, voi bate întâi, iar
daca nu mi se va deschide imediat, voi sparge usa si pe urma
ce va fi voi vedea.
Daca pâna la miezul noptii nu va fi nici una, nici alta, voi merge
acasa si trebuie s-o gasesc culcata, caci mi-a spus ca se culca
devreme si deci minciuna e un indiciu de vinovatie. Înseamna,
nu-i asa? ca e la amant. Dar cum sa gasesc locuinta lui? M-am
gândit sa trimit pe cineva sa afle adresa, îmi dau seama însa
ca e o copilarie. Dealtfel, am certitudinea ca el va veni la ea.
Bataia în usa a coanei Atena, reamintita, mi se pare acum
suspecta, asa ca un soi de exces de zel cu înteles.
Beam un pahar gros de apa verde si vroiam sa pun revolverul
pe masuta de noapte, când aud batai sfioase în usa. Chelnerul
îmi spune ca ma cheama cineva numaidecât jos. Nu pricep
nimic si cobor.
E colonelul.
- Haide, domnule, la regiment. Ce mai întârzii? E ordinul
grupului de acoperire ca mâine absolut toata lumea sa fie
prezenta la unitati. N-ai sa ai trasura. Te duc pâna la
Dâmbovicioara si de-acolo o iei pe jos. Mâine în zori esti la
companie.
Nu mai simt oboseala. Îmi ard acum ochii, tari în cap, si de abia
ma stapânesc.
- Domnule colonel, mi-e imposibil sa merg acum, mai lasati-
ma... Voi veni la noapte.
- Ce la noapte, domnule? Vii cu mine sau te arestez imediat.
Ma cuprinde o agitatie cumplita. Simt ca înnebunesc la gândul
ca as putea pleca fara sa lichidez drama casniciei mele.
Poate ca ochii mi-au iesit din orbite, buzele mi le simt arse,
tremur tot.
- Domnule colonel, viu diseara. Am trasura, lasati-ma.
Vorbeste hotarât si calm, de parca ar fi la celalalt capat al
telefonului, unde se aude bine si numai eu ma zbucium aici,
unde totul e neangrenat.
- Fugi de-acolo... vii cu mine... mai lasa-le dracului, damele
alea. Vasile, du-te sus si adu bagajul domnului sublocotenent.
Si îndoind toata trasura, când pune piciorul pe scara: "Hai, vino
sus".
- Ma duc sa-mi iau singur ce am în camera si viu.
Simt ca sunt între viata si moarte. Daca ma aresteaza
colonelul, sau daca fac cumva vreun gest de insubordonare,
complic totul si niciodata nu voi putea afla adevarul. Ma prind
în imposibilitate, ca acela care e cazut în mlastina si cu cât ma
voi zbate, cu atât voi coborî mai adânc.
Ma gândesc la o ultima solutie. Îi spun colonelului ca am
bagajul la un prieten, ca sa pot trece astfel pe la mine... Nu
este exclus ca amantul femeii sa fi si venit, crezându-ma
plecat... Si atunci totul gaseste dezlegare. Daca nu-l gasesc
acolo, cel putin sa-i urlu ei ca stiu tot, ca, daca îsi închipuie ca
îsi bat joc de mine, se înseala, sa-i spun ca poate sa plece, ca
adineauri am refuzat donatia pentru ca stiam totul. S-o strâng
de gât si sa-i racnesc cât voi putea de îndârjit si exasperat:
"Stiam totul... stiu absolut totul".
Caci, într-adevar, ceea ce ma doare mai mult e gândul ca ei
socot ca nu stiu nimic.
Ca un resort împins, strâns la maximum, trebuie sa
izbucneasca tot ce am comprimat în mine. Umilinta, neliniste si
furie.
Colonelul convine sa treaca pe la mine si eu strâng, crispat,
revolverul în buzunar.
Treceam cu trasura încet, caci cofetariile au scos mesele nu
numai pe trotuarul strâmt, ci pâna în mijlocul strazii înguste.
Doi domni joaca table si cu ei nu se întâmpla nimic acum în
clipa asta cumplita, ca si cu toata multimea în culori de bâlci,
care forfoteste. O luam pe la primarie în sus, trecem pe lânga o
farmacie, ocolim coltul, unde, în pragul pravaliei cu opinci,
lumânari, palarii si arnici, îsi asteapta musteriii negustorul în
itari si camasa. Cu nimeni nu se întâmpla nimic.
La ferestrele noastre, perdelele galbui sunt lasate. La fereastra
de la camera ei, coana Atena priveste rezemata lumea de pe
strada. "Ei, n-ai plecat, domnule Gheorghidiu?" "Buna ziua,
domnule colonel, iar ai venit pe la noi?" Cunoaste pe toata
lumea.
Tremur tot. Perdelele lasate mi-au turnat otrava în sânge. Bat
în usa, care e închisa, si dinauntru vocea ei întreaba obosit:
"Cine e?" Iar când deschid, si ea în camasuta, si sofaua, cu
asternutul mototolit, sunt tot cum le-am lasat.
E mirata vag, nu însa surprinsa, ca m-am întors. I-am explicat
ca am pierdut un ordin al regimentului si ca socot ca l-am uitat
acasa. Cauta putin si, în loc de ordin, îmi da o scrisoare cu scris
mare si aplecat spre dreapta:
"Doamna, sunt de azi, de la prânz, la Câmpulung ca sa-mi vad
o matusa si niste verisoare. Daca vreti, raspundeti-mi când pot
veni sa depun omagiile mele la picioarele d-voastra."
Si iscaleste G.
Privesc biletul cu neîncredere. Simt însa ca lucrurile au intrat
într-un fagas normal. Momentul de criza e trecut. Plasez, cu
oarecare abilitate, ordinul la capatul sofalei, îl iau si dupa ce
lamuresc amanuntele, cerute de ea vag si obosit, o îmbratisez
automat si cobor. Apare din nou la fereastra, pe umeri cu o
hainuta de matase alba si puf, si-mi trimite un surâs ca un
sarut de madona ranita. E o frumusete dolenta, descurajata si
loiala. Are parul auriu si albastrul ochilor palid. Mai mult ca
oricând pare pictata pe smalt.
Colonelul nu mai pricepe nimic. E impresionat de frumusetea
femeii si nu stie ce atitudine sa ia. S-o considere soldateste ca
pe o cocota, caci frumusetea ei are ceva de cocota, sau sa ia
un fel de "drepti" sufletesc în fata unei femei din lumea buna si
a unei scene de dragoste înduiosatoare.
Abia când iesim pe soseaua alba, care, departe, ocoleste
Mateiasul la mijlocul înaltimii lui ca o balustrada, îmi spune cu
o timiditate de mustacios strâns în veston militar:
- De aceea spunei ca nu vrei sa pleci? Ha?
Îi explic ca e nevasta-mea si ramâne uimit. Pe urma, ca sa
câstige timp sa gândeasca, striga catre vizitiu:
- Hai, da-le bice, Vasile, ca ne-a apucat noaptea; si mai încolo,
când s-a hotarât: Pai bine, domnule, atunci ce cautai la hotel?
În cazul asta, nu vreai sa mergi... din cauza aleia de la
Splendid?
Ce i-as putea explica? Îi spun asa, într-o doara, uitând ca era
vorba sa trecem pe la un prieten, ca acasa aveam sa ramân,
iar la hotel nu cautam decât niste cunoscuti.
- Frumoasa femeie! drept sa spun.
Complimentele care mi se fac pentru nevasta-mea ma scot din
sarite. E, în oricare din ele, un regret, o dorinta confuza. Alaturi
de fiecare cuvânt e prezent ca umbra lui un sens nemarturisit,
dar care e stiut de toti acelasi, iar orice ocol nu face decât sa-l
sublinieze si orice intentie de explicatie sa-l agraveze. Dar
acum suntem departe si - e poate si o infinitezimala doza de
lichelism ierarhic - o clipa sunt vag magulit ca sefului meu îi
place nevasta-mea. Ramânem amândoi îndelung pe gânduri.
În leganatul trasurii regimentului, lasam de o parte si de alta
ultimele case ale Câmpulungului. Coboara mai toate pâna în
prundisul râului cu sivoaie împletite. Unele par cu etaj, caci au
pivniti ca un subsol înaltat, iar deasupra lor pridvorul. E ciudat
sa vezi pe unele reclame de firme ultraoccidentale: "Pneu
Michelin" sau "Vermouth Cinzano". Soarele coboara dupa
culmile Iezerului si Papusii, vazute acum din partea astalalta, si
încoace, sub ele, e turla schitului Namaesti. S-a înserat de-a
binelea si pe coasta goala a Mateiasului au început sa arda
varnitele. De departe par niste vulcani în plina eruptie, dar, pe
masura ce trasura se apropie de ele, îsi scad marimea si
forma, devin numai niste clai mari de piatra, cu cratere albe de
jaratic care lumineaza seara cerul ca niste proiectoare. Care de
munte cu coviltire merg înaintea noastra tihnit, si ca sa ne faca
loc oamenii îndeamna boii cu chibzuiala, caci sunt porniti la
drum lung. E un larg fior spatial care precede întunecarea
adevarata. Dincolo de spinarea goala care coboara din vârful
Mateiasului, ni se pare ca ard nemarginit padurile, pe care nu
le vedem, dar le stim bogate, pe povârnisuri de munti. Când
ocolim însa pe soseaua pietruita tot cu var, încolacita pe trupul
muntelui, vedem ca nu sunt decât varnitele de pe povârnisul
celalalt, aceleasi clai mari de piatra cu cratere de jaratic alb, la
cincizeci, o suta de pasi de sosea.
Mersul în trasura, mult mai mult decât cel în masina, a fost si e
înca una din voluptatile alese, pentru mine. Leganarea arcurilor
e cel mai bun si îmbolditor ison ritmic al gândurilor. Asezarea
corpului, ca într-un fotoliu scund, e dintre cele mai tihnite. Si
mai ales e faptul osebit de pretios ca, fiind condus de altii, nu
ai nevoie sa fii atent la incidentele drumului. E un "abandon"
total, ca într-o îmbratisare a întregului suflet.
Pe stânga si pe dreapta, la înaltimea capului, nu sunt, si de o
parte si de alta, decât doua paliere de întuneric vag si forme
nelamurite, care se desira dupa un sul abstract. Ma gândesc cu
bucurie ca m-am înselat. Ca e probabil ca femeia ma iubeste.
Bucuria ei azi, când m-a vazut, de ce as suspecta-o? Pentru ca
mi-a cerut o suma de bani? Poate ca e o dovada de egoism
refuzul meu. N-am nici un motiv sa cred ca minte. Într-adevar,
n-a facut nici un soi de cunostinte, a fost tacuta, retrasa.
Niciodata, de vreun an încoace, n-as fi crezut ca femeia
aceasta poate trai astfel, numai a mea. Si iata ca tocmai acum
eram în pragul nebuniei. Bucuria acestei regasiri sufletesti îmi
e cu atât mai intensa, cu cât vine dupa disperarea care ma
împingea la asasinat. Si graba fireasca si indiferenta cu care
mi-a aratat scrisoarea... De ce mi-ar fi aratat-o, daca ar fi avut
motive sa ascunda ceva? Mai ales gestul acesta ma
dezarmeaza.
- Dormi, domnule?
- Nu, domnule colonel, ma mai gândeam... asa. Eram acum tot
învaluit în amintirea surâsului îndurerat si a ochilor mari ai
nevestei mele, la plecare. Ma gândeam, cu recunostinta, ca
femeia aceasta merita toate sacrificiile din lume. Ce ar fi fost
viata mea fara ea? Si ce nebunie îmi ardea sufletul?
Merita ziua de azi sfârsitul pe care i l-am dat eu?
Farurile puternice ale unui automobil ne-au prins într-o
prelunga si inefabila plasa de lumina, prin care, oferiti captivi
celor dimpotriva noastra, alunecam treptat. Colonelul tace cu
ochii deschisi si ma surprinde atâta preocupare la un militar.
Dar se si explica, fara sa fie întrebat.
- Domnule, asta nu e viata. Iata doi ani de când sunt aici pe
frontiera. Nu mi-e casa casa, nu mi-e masa masa. Uite, acum
vine toamna, mai sunt doua saptamâni pâna-mi merg copiii la
scoala.
- Aveti copii mici, domnule colonel?
- Am doi. O fata într-a cincea. E tocmai la Madona Dudu, la
Craiova, si un baiat la noi acasa, la liceu. Acum, ce mai stiu eu
de ei? Aproape ne-am înstrainat. Stam asa, în satul ala batut
de Dumnezeu, în creierii muntilor. Mai bine am intra odata în
razboi, sa se termine.
- Credeti ca mai intram? Eu socot ca vom ramâne neutri pâna
la sfârsit. Unde mai pui ca riscam sa fim zdrobiti?
Îsi aprinde tigara si, firesc, fara importanta:
- De batut n-au cum sa ne bata, ca si ei sunt pe sfârsite. N-au
picior de soldat în Transilvania si au ajuns sa manânce pâna si
mortaciuni. Moare lumea de foame la Budapesta, nu se mai da
decât cu condicuta pâine. Dar n-ai manta, vad ca ti-e frig? Esti
cam subtire îmbracat. Vasile, da patura de sub tine.
Era într-adevar, racoare. De peste vârfurile de brazi venea un
suflu rece ce ma facea sa-mi simt pielea. Nu aveam decât o
bluza de seviot verde, de vara, pe mine si pantaloni de raitcort,
subtiri ca pânza. E mai bine cu picioarele învaluite în patura.
Casele din Dragoslavele, însirate pe stânga si pe dreapta
soselei, par, în întuneric, mai toate la fel. Oprim la o crâsma de
drum mare.
- Hai sa ne dam si noi jos... Mai luam un pahar cu vin, pâna
rasufla putin caii. Vasile, vezi de ei. Poate sa si îmbucam ceva,
ca am plecat cu nepusa masa.
Sub umbrarul luminat de un felinar alburos, mai sunt câteva
mese. În jurul lor, munteni stau încet de vorba. Lânga ceteras,
singur un voinic cu privirea închisa, cu mustata mare. E beat.
Stie ca îl privim toti, dar pare plecat într-o lume, a lui. Pe masa,
are si patru pahare pentru cântareti. Cere din nou bautura. De
la o masa vecina (pat de scânduri pe bulumaci subtiri), îi striga
un vecin:
- Ma Nistore, iar se tin copiii dupa tine prin sat...
Surâde, mustata îi mareste parca surâsul.
- Se tin dupa mine puii de lele... simt, afurisitii! si surâde unei
vedenii din el.
- Ma Nistore, mai pastreaza, ma... o fi azi sâmbata, dar sunt
doua sarbatori la rând, ca luni e Sânta Maria, nu se lucreaza la
Dârste, opreste bani ca sa poti bea si mâine seara.
- Bine... bine... am sa beau pâna poimâine seara. Si voi ce ati
stat, ma?
Lautarii nu sunt tigani, ci sateni din munte. E un cobzar, un
viorist, altul cu nai si un tambalagiu. Cântecul le e trist, cu
prelungiri care n-au nimic din sentimentalismul urlat din bojoci,
tiganeste. E adevarat ca fiecare cântec aproape are versurile
dublate de câte doua-trei ofuri sau mai... mai, dar nu sunt
racnite din piept (de parca plesnesc ochii celui care le cânta),
ci sunt rasfrânte înauntru. Glasul celui care le zice, din gura,
urca fara sfortare si e acoperit de un simt de omenie ca de o
surdina, caci izbucnirile au rasuciri amare. Sunt departe de
cântecele "armonizate" fad de profesorii de muzica, cum nu au
nimic ciobanii de pe calendarul poleit de perete, cu cei
adevarati. Pe când cucoanele izmenite national, la oras, cânta
Du-te dor la badea-n sân, Mândrulita de la munte, sau doina,
devenita odioasa la toate "festivalurile artistice", cântecele
celor de aici au un gust adevarat si amar de piatra, de scoarta
de stejar, de suflet pustiit, ars de dragoste si de pareri de rau.
Dragostea nu e "idilica", ci are o drojdie grea de amaraciune. E
vorba, mai totdeauna, de barbati care au iubit mistuitor, de
femei care au iubit mai multi barbati. E o betie de pacat în
cântecul de munte, caci în mai toate femeia e iubita, cu toata
necredinta ei (si e ciudata întâlnirea aici, dintre cea mai
rafinata poezie baudelaireiana si verlaineiana, cu voluptatea
straveche a pacatului). Trupul femeii dragi si necredincioase,
vroit bun, întreg la lumina, devine adesea mai scump, mai
dureros pretuit, prin toti cei care l-au framântat în brate, si ei
deznadajduiti si înfrânti, ca si cel ce cânta. E un fel de sfintenie
si de voluptate prin pacat. Dragostea e, cele mai adeseori,
fratietate în amar. Dar si cântaretul de asta-seara e cum n-am
întâlnit altii pâna acum.
A cântat si cântecul prea de multe ori stiut:
Frunza verde ca mararu,
De trei ori potcovii calul,
Potcoave cât icusaru,
Ca sa urc la Stanca dealul -

Si nu-i vina calului,
Nici a potcovarului,
Si nici vina Stancii mele
C-a pus casa-n coaste grele,
Ci e vina tot a mea
Ca ma duc prea des la ea.

Cuvintele sunt legate amar, cu un surâs adânc, si, totusi, totul
pare soptit pentru cel cu paharul dinainte. Îndepartat în tristete
e cântecul oltenesc:

Sub fereastra casei mele
Trece-un stol de rândunele,
Nu e stol de rândunele,
Ci sunt dragostele mele
Care m-am iubit cu ele.

Iubirea mea vine aci si ea, ca o stafie a pacatului. Colonelul a
cerut si ceva de luat în gura cu vinul, si întârzie, prins de
frumusetea dintâi a cântecului. E în mine o fâlfâire usoara de
aripi, o duiosie de prisos. Aci, la raspântia de drum mare, îmi
simt tot sufletul deschis ca o rana. E o întâlnire cu cântecul
pamântului, si stranie transpunere între chinurile iubirii mele
de oras si chinurile adunate, ca o drojdie, în sufletul asta
obstesc de raspântie. Cel care-si framânta mustata si bea si
asculta de unul singur, cu mâna la tâmpla, se întoarce spre
cântaret: "Zi-l iar". Si ascult cel mai amar cântec de dragoste,
de blestem, de pacat, al acestor vai de munte:

O... foaie verde firul ierbii
Of, of, of, Leano,
Ma suii pe dealul Cernii,
Unde paste puiul cerbii,
Of, of, of, Leano,
La puica cu ochii negri...

Vocea, calda ca vinul, începe cu un ison barbatesc si plin ca o
invocare, apoi "foaie verde firul ierbii" e spus ca un târât viu de
sarpe, pentru ca prima silaba din "ierbii" sa se adânceasca
întins, ca o arcuire de durere, tamâioasa. Pe urma, în chemare,
acel "Leano" e nemestesugit si de-a dreptul ca un piept sfâsiat,
dar numaidecât totul e readus înauntru cu barbatie, ca sa se
încheie într-un joc cu surâsuri si încercari de sagalnic, pe când
tambalul picura lacrimi. Totul cade adânc în piept, lungind
prima silaba din "negri" într-o voluta de jale. Si tot cântecul e
din simtiri, care ar vrea, fara voia barbatului, sa fie strigate, sa
se înalte în rasuciri de patima, dar sunt cu mândrie si
amaraciune gâtuite si rasfrânte în largi învaluiri de jale, ca o
încercare de zâmbet rezolvat în strâmbaturi de durere.
Amesteca acel rar "puiul cerbii" cu reflexul puhav al orasului:

O, m-a mâncat, mânca-o-ar dracii.
Mi-a mâncat polii si francii.

Si deodata iar iubirea, plamadeala de nebunie, de dezgust, de
jaf, de setea de a lepada tot ce-i strain, de a evada, de a învia
într-o forma sau alta:

O, hai, mândro, sa trecem Oltul,
Sa schimbam vorba si portul.

Fata draga si zapacita, daca am putea si noi fugi... si noi, daca
ne-am putea dezbraca de tot ce-a fost... Nu vezi ca nu mai
poate dura asa?
O, hai, mândro, sa trecem apa,
Sa schimbam vorba si fapta.
Sa ne schimbam felul... sa fugim din lavra meschinariilor, sa
uitam îndoielile si furiile si deznadejdile... sa fie ca în ceasul
dintâi.
O cruce de voinic s-a frânt înauntru, ca ros de o boala fara
leac, eu am golit nu mai stiu al câtelea pahar, fiorul
nemarginirii întunecate ne-a facut sa tremuram usor si, plutind
greu în noi însine, am plecat.
De la Rucar încolo suntem opriti la toate posturile de santinele
care ne recunosc. În zona asta de acoperire nu se mai circula
de multa vreme decât cu o învoire speciala.
Întunericul s-a mai rarit, si în stânga si în dreapta întâlnim din
când în când si luminisuri, în care siluetele copacilor pun
umbre catifelate. Ma simt bine, ca un bolnav dupa o criza
acuta si, desi nu e nici o adiere, simt venind din stânci ca un
fluid racoros si mângâietor, care-mi da o senzatie de prezenta
a întregului meu corp.
E mereu o mireasma de brad si de fân copt, care
împrospateaza simturile.
Colonelului i-a venit acum pofta de vorba.
- Ma uitam, domnule, azi la cafenea. Ca n-am ce face la
Câmpulung, dar ma duc asa, duminica, sa mai vad lume, sa
mai sc
himb o vorba acolo, ca mi s-a urât la stâna noastra de la
Dâmbovicioara numai cu soldati...
- Bine, dar azi e sâmbata! De ce n-ati ramas pentru mâine
acolo?
- Generalul, azi pe la patru, când am ajuns, ca stia ca viu, mi-a
trimis vorba sa caut sa-l vad. Ei stiu, toata lumea, obiceiul meu
acolo, când viu. Las caii sa se odihneasca la Splendid, ma
scutur putin si o pornesc la cafenea pe bulevard. Acolo ne
gasim toti. Ne uitam la lume si mai povestim ce stim, mâncând
brânzoaice de zmeura si ciocnind sprituri. Pe urma, la masa, la
Spirea, si iar la cafea, la Tudose. Azi, cum îti spun, generalul
parca ma astepta, ca ma si cheama la el. Mi-a spus sa plec la
regiment. Mâine dimineata sa fiu acolo. I-e frica, se vede, de
vreo inspectie. Asa ca am lasat caii sa se odihneasca putin.
Pâna atunci cerusem un sprit rece lui Cyrano la o masa afara,
când tocmai te-am vazut pe dumneata trecând si pe urma
intrând la Splendid. Ei, mi-am zis, asta e de la mine. Ce cauta
aici? Si am trimis sa te aduca. Nu stiam ca esti cu nevasta.
Trebuia sa vii sa-mi ceri permisie... ca-ti dadeam. Acum e
altceva, cu ordinul generalului. O fi în legatura cu razboiul, cine
stie?!
- Credeti ca vom intra în vara asta?
- Noo... nu cred... Daca n-am intrat pâna acum... Dar poate ca
e ceva. Tocmai îmi spunea un jurnalist din Bucuresti ca mâine
va fi un consiliu de coroana. Ca la cafenea, ce naiba sa faci
între doua si patru, pâna iese lumea iar la plimbare? Mi-a tot
povestit tânarul asta...
- Ce ziarist? din Bucuresti?
- Da, din Bucuresti; pare sa aiba legaturi sus, acolo... Ca stia al
naibii o multime de lucruri. Mi-a dat numele unui deputat care
a obtinut un permis pentru zece vagoane de untura. Domnule,
zece vagoane de untura. O jumatate de milion de lei a luat
numai la asta, ca platesc ungurii ca disperatii. Hai, Vasile, mai
pisca roibul ala ca se lasa greu... Ieri, îmi spunea, le-a si trecut
prin vama, la Predeal. Dar parca deputatul asta e singurul?
Toti, domnule s-au îmbogatit... Cica umbla cucoanele din birou
în birou, nu lasa petitia aprobata nici un moment din mâna,
pâna nu au hârtia de permis lucrata gata...
- Credeti asta?
- Da câte mi-a spus!... Ca nici el n-avea pe nimeni în
Câmpulung si cum n-avea loc la masa, mi-a cerut mie voie...
Ca pe urma am trecut amândoi la Tudose. Dealtminteri, e un
om cu legaturi... Dumneata nu esti din Bucuresti? Ei, atunci
trebuie sa-l cunosti... Stai, ca-ti spun numele acum... asa,
Grigoriade mi-a spus ca-l cheama.
Cred ca n-am mai avut o picatura de sânge în obraz. Parca tot
sufletul îmi plecase spre capatul lumii. Colonelul n-a observat,
pentru ca eram în întuneric. L-am vazut tragând din tigara, în
para rosiatica, asa ca si când în clipa asta nu se întâmplase
una dintre cele mai mari catastrofe cu putinta... Am întârziat
raspunsul, caci nu puteam scoate o vorba. Si pe urma, ca un
animal sfârsit:
- Un domn tânar? de vreo treizeci de ani? nu?
- Da... cam asa.
Si, lipsit de respiratie, clatinându-mi-se tot sufletul:
- Cu ochii mari, mustata mica, neagra?
- Ei, ala e... Îmi închipuiam eu ca-l cunosti.
Da... era amantul nevestei mele. Mi-am spus ca daca nu voi
avea calmul desavârsit, nu voi putea afla nimic din ceea ce ma
înnebunea sa aflu, nici un amanunt nou, care sa-mi dea
satisfactia monstruoasa a certitudinii. Am facut o sfortare
dârza sa ma înfrâng si, cu o nota mai sus poate, mi-am cântat
totusi rolul:
- Îl cunosc... Nu e ziarist propriu-zis... E un fel de cronicar
monden... Dar are legaturi frumoase. Ce cauta la Câmpulung?
Colonelul era mereu tihnit si familiar, ca si când n-ar fi
observat ca în loc de calatorul cu care pornise la drum, avea
acum alaturi un strigoi.
- Nu stiu... dar... l-am mai întâlnit si alta data.
Am întrebat în continuare, cu buze arse:
- Sta atunci toata vara la Câmpulung?
- Nu cred... mi-a spus ca n-are pe nimeni (ca a luat masa cu
mine la restaurant...), dar pare ca l-am mai vazut si alta data.
Vine asa, câte doua-trei zile, si pleaca.
"Spune... spune tot! îmi ziceam în gând. Da-mi pe gât tot
paharul de otrava pâna la fund, pâna la drojdie, îl si simt în
sânge."
- Dupa câte am mirosit eu... trebuie sa fie vreo femeie la
mijloc.
Eram singur, în gol, atârnat ca si când îmi cazuse o scara de
sub picioare.
- Da... asta cred si eu.
- El - si apasa pe "el" - mi-a spus ca mâine, la consiliul de
coroana, e chestie mare...
Dupa socotelile mele, eram cam la vreo treizeci de kilometri de
Câmpulung. Pe jos, alergând îi puteam face în trei ore. I-as fi
gasit pe amândoi în zorii zilei, în pat.
- Spune ca Take Ionescu, înteles cu Filipescu, dar eu cred ca
mai mult îmboldit de asta... de Filipescu... E om naprasnic, l-am
cunoscut pe la noi, pe la liceul militar... ca el l-a facut... zic, s-
au înteles sa spuna regelui: ori-ori! Regina e cu ei.
Rasarise luna si soseaua alba parea catifelata si umeda, ca si
poienile de iarba, ca si grupurile negre de brazi din vâlcelusile
pe lânga care treceam.
- Domnule colonel, nu va suparati, mai aveti vreo tigara?
- Cum nu, dragul meu, cum nu... De ce nu mi-ai spus ca
fumezi? Ca eu fumez întruna ca sa mai treaca drumul asta, ca
e lung al dracului.
Nu fumam de obicei si nu stiu de ce am vrut sa fumez acum.
Am înteles ca bonomia colonelului meu e pricinuita de
plictiseala drumului si ca asta l-a facut, mai ales, sa ma ia cu
el. As putea sa mai insist, dar prefer sa-l las sa spuna la
întâmplare, ce-i dicteaza pofta de vorba, iar eu sa trag numai
cu cangea, la malul meu, amanuntele care ma privesc. Aduc,
cu încapatânare în martiraj, iar vorba:
- E baiat de viata, Grigoriade asta... Îmi pare rau ca nu l-am
întâlnit si eu. Cât spunea ca sta la Câmpulung?
- Zicea ca de data asta sta pâna luni... marti... poate... Sa vada
ce se mai întâmpla.
Tigara îmi amarâse si ea gura.
- Cu siguranta ca pentru o femeie a venit...
- Asa cred si eu... Ce sa-i faci...? Nu le-ai vazut pe toate, ca la
sase bulevardul e ticsit, cum umbla forfota... gatite si
sulemenite toate... fara barbati?
Asta era si nevasta mea... Asadar acesta e datul... realitatea.
O clipa surprins, ca si când ar fi trecut un automobil cu viteza
numai la o jumatate de pas de mine, mi-a fost teama sa nu-si
dea seama, subit, colonelul, ca sunt si eu printre acesti barbati.
Dar trebuia neaparat sa stiu amanunte. Trebuia sa joc teatru,
caci numai tras de limba cu abilitate, colonelul îmi va da cifrul
care sa-mi explice catastrofa. Cel mai bun lucru e sa-l las sa
spuie tot ce-i trece prin cap si eu, dintr-o defilare, sa retin ceea
ce ma priveste.
- A... si Grigoriade ala... e un tacâm...
Bun, bine, totul e sa fiu vesel, deci surâd:
- Da... cum sa nu-l stiu, are o trecere nebuna la femei.
- Da parca numai la femei se pricepe? În toate... E dat
dracului... Uite, la table... De doua saptamâni de când e aici, i-a
smintit pe toti... le-a luat o multime de parale. Si sunt printre ei
scule istete... care de patruzeci de ani freaca zarurile.
Simt un nou fior care ma dizolva. "De doua saptamâni" e aici?
Dar adineauri colonelul vorbea de câteva zile... Nu cumva stie
ceva...? nu cumva e un soi de complice si acum l-a luat gura pe
dinainte? Si gândul îmi alearga ca o suveica, în urzeala
posibilitatilor.
- Asculta una buna de-a lui. Ca da cu zarul, dar gura nu-i tace.
Zice ca la Paris, dupa ce si-a tocat averea, ramasese fara sfant.
N-avea ce mânca. Si atunci, asculta ce pune la cale cu un
amic, tot asa de curatat ca el. Angajeaza pe Caruso pentru un
concert si semneaza, dar cu conditia ca - asta era cu trei luni
înainte - are drept, cu o luna înainte, sa renunte la concert,
platind o suma oarecare, nu prea mare, dealtfel. Tipareste
afise, anunta la gazeta si pune în vânzare biletele - dar aici sa
vezi abilitate - cu un pret abia dublu decât la orice concert
obisnuit. Nu pune însa în vânzare decât vreo cincizeci de
bilete, iar restul le plaseaza pe sub mâna, cu preturi de sase-
sapte ori mai mari. Si, bineînteles, se vând toate. Cu o luna
înainte însa, anunta pe Caruso ca renunta la concert, plateste
despagubirea si da de stire la gazeta ca nemaiavând loc
concertul din ziua cutare, persoanele care au cumparat bilete
sunt rugate sa se prezinte la agentie sa li se restituie banii.
Adica atât cât era scris pe bilet. Restul l-au bagat ei doi în
buzunar. Nici justitia n-a avut nimic de zis. Zice ca un an a trait
larg la Paris din ce-a câstigat din afacerea asta. Când îti spun
ca e un tip...
Colonelul e foarte amuzat si eu fac mult haz ca sa-l antrenez.
- Dar lui varu-meu? Ce crezi ca i-a facut lui varu-meu? Ca mi-a
spus-o si pe asta. Era încântat când a auzit ca Dinculescu mi-e
var. Într-o zi, iar îi crapa buza de câtiva franci, acolo. Dar nu
mai avea de la cine sa împrumute, ca împrumutase de la toti.
Barem de la Dinculescu luase de zece ori... Ei bine, se duce tot
la el. Dar cu doliu la brat si cu o mutra deznadajduita: "Draga
domnule Dinculescu, mi-ai facut multe servicii si-mi pare rau,
caci nu vreau sa crezi ca abuzez de bunatatea dumitale. Dar
uite, mi s-a întâmplat o mare nenorocire. Am primit chiar acum
o telegrama - si vrea s-o arate, dar Dinculescu refuza - ca mi-a
murit tata... Te rog, da-mi doi-trei napoleoni, sa dau si eu o
telegrama si sa trimit sa cumpere un buchet de flori acolo..."
Bietul Dinculescu, speriat, înduiosat, a scos imediat un bilet de
o suta si a început sa ceara detalii... sa întrebe ce vârsta avea
batrânul... de când nu l-a vazut, daca a fost cumva bolnav.
Dar dupa ce pleaca Grigoriade, gaseste telegrama "uitata" pe
masa. Vrea s-o ia, sa alerge dupa amicul nostru, când privirea
îi cade pe text... si ce citeste? Un singur rând: "Daca n-ar fi
prosti, desteptii ar muri de foame".
Grigoriade spune ca pariase cu un amic ca Dinculescu va
"marsa", ba ca era sigur ca va refuza sa citeasca telegrama
ticluita.
Râd asa de stupid, ca un detectiv neghiob, prost machiat.
- Domnule, al dracului... strasnic tip. Stiam si eu câteva de-ale
lui, cu femeile...
- Asculta si cu femeile una buna... Cunoscuse, spunea el, la o
receptie la legatie, o femeie splendida. Si cum o cucerise e o
poveste. Nu stiu cum facuse rost de invitatie la legatie, se vede
ca era cunoscut din vremea când avea parale, dar acum n-
avea camasa la frac. Ei bine, spunea ca si-a facut un plastron
din carton, pe care a lipit hârtie alba de lux. Si asa, era printre
cei mai bine. Îi trece prin cap sa faca partenerului de vizavi, la
cadril, o farsa, dar sa vezi ce farsa. Îi spune în soapta, în
treacat, în timpul dansului: "Încheie-te la pantaloni". Bietul om
sa-i vie rau. Stii... Stii cum e fracul desfacut în fata, nici vorba
sa duca mâna. Facea fete-fete si-l treceau sudorile. Dupa dans,
când a vazut ca si-a batut doar joc de el, a vrut sa faca
scandal, dar s-a terminat cu bine si a râs toata lumea. Ei bine,
domnule, îti vine sa crezi? cu gluma asta a cucerit femeia...
una din cele mai bine femei de la Paris, nevasta unui consilier
de legatie cu nume mare, foarte bogat.
Nimic nu ma intereseaza din flecareala asta, mai mult pare-se
ticluita din anecdote, dar ea îmi zugraveste de minune tipul
meu, care îsi facea un ideal din asemenea isprava, si erau
toate din bagajul admiratiei lui sincere. Ma gândesc în ce
mocirla te poate baga o femeie. Colonelul se amuza si el cu
simplitate, povestindu-le. Dar ardeam sa vie la lucruri mai
apropiate de mine.
- A, eu stiu o întâmplare a lui cu o femeie din Bucuresti.
- Stai-stai, ca si asta e interesanta. Într-o zi, când femeia era la
el în garsoniera, si-l credea pe barbatu-sau plecat pentru trei
zile la o conferinta diplomatica, nu stiu unde, ea se hotaraste
sa ramâna toata noaptea la Grigoriade, dar, pentru orice
întâmplare, trimite acasa un plic desfacut, ca din partea celei
mai bune prietene - Madeleine o chema, zice el - prin care asta
o roaga sa vie sa doarma la ea, ca-i e urât singura, caci
barbatul ei e plecat. Si, sigura de aceasta prietena, cea mai
buna a ei, nici nu o mai întreaba macar. Trimite biletul cu
indicatia printr-un comisionar, sa spuie cameristei sa-l puie
chiar pe masuta din dormitorul ei. Catastrofa. Barbatul vine de
dimineata de tot, îi face un scandal imens. Pasamite, el
petrecuse toata noaptea chiar cu "cea mai buna prietena" a
nevesti-si... Femeia, uluita, prinsa asa în cursa, se stapâneste,
nu spune o vorba si pleaca. Dar cum tipul vrea sa divorteze, ea
îsi aduce aminte ca mai are o prietena, Madeleine, o roaga, o
implora pe ea si pe barbatul ei sa declare ca ea a scris
scrisoarea si, dupa destule peripetii, izbutesc sa-l convinga si
pe barbat de acest lucru, ca voia nebunul sa strice casa.
Tot sufletul mi-a devenit alb ca pielita pe care o atinge
termocauterul. Îmi închipui seria de complicitati care s-au
contractat pe socoteala mea. Cu Anisoara, cu barbatu-sau, cu
servitoarea mea (ca sa-mi puie scrisoarea la îndemâna). Toti
stiau... si eu ma împacasem convins si fericit.
Colonelul a mai povestit si alte ispravi, dar eu n-am mai
ascultat nimic. A trecut, nu stiu când, la alte chestii, a vorbit
despre consilii de coroana, despre armament si altele. Nu
auzeam decât tonul lui, urcând si coborând, ca si liniile de
întuneric de pe laturi, fara sa înteleg nimic. Ca sa nu prinda de
veste, îi parodiam finalurile de fraza.
- ...rege... raspicat... tata-sau... "mie-mi trebuie un liceu
militar".
- (scazut) liceu militar... sigur...
- saptamâni... Anglia... alb... patru sute de mii... îti vine sa
crezi?
- (absent si mirat, cu vocea uscata) Extraordinar!
Simteam ca nu voi mai apuca ziua de mâine. Daca as putea sa
ma întorc, si simteam, material, ca drumul vietii mele o ia
acum pe o perspectiva de judecati, ecouri de gazeta, ocna. Ca
de pe acum nu mai sunt ce am fost. Daca nu ma întorc însa,
înnebunesc. Tot ce era în mine capatase o viata exasperata, ca
si când un virus puternic rupsese tesuturi abia refacute, îmi
gonea sângele din organ în organ si-l izbea în creier, ca un
puhoi în mal. Tot ce fusese fericire, culoare si lumina înduiosata
în trecutul iubirii mele, acum deveneau motive de furie. Gândul
ca am "marsat" (vorba colonelului) facea sa-mi fiarba mai mult
sângele. Din trecut îmi veneau unele peste altele, ca peisaje si
momente diverse suprapuse în film, fragmente de scene, când
eram nebun de fericire si încredere. Avusesem îndoieli, care
erau urmate si anulate de scene verificatoare oarecum. De
atâtea ori în trecut avusesem banuiala ca eram înselat,
interpretând o serie de gesturi si momente într-un anumit sens.
Dar privind altfel punctul de plecare, seria avea alt sens. Era
pe atunci un joc de alb si negru. O foaie era împartita în
romburi alaturate, albe si negre. Uneori, când priveai, aveai
impresia ca sunt cuburi pline, cu muchiile spre tine, dar alteori,
aceleasi romburi erau goluri cu muchii adâncite. Lucruri pe
care le interpretasem într-un fel, le întelegeam acum altfel.
Când n-a vrut sa plece la tara, când a vrut mai ales sa vie de la
tara, desi el era acolo (eu am crezut atunci ca o plictiseau toti
si ca vrea sa fim noi amândoi, acasa; iar acum înteleg ca
probabil era geloasa si ca se certase cu el), când mergeam la
teatru, când nu si-a mai vorbit cu Anisoara, când mi se dadea
si când nu mi se dadea. Pentru tot trecutul acesta, as fi vrut
acum o explicatie care sa rasuceasca totul, o rafuiala
înnebunitoare.
Intram, ca printr-o poarta, în Cheile Dâmbovicioarei, în spartura
carora era întuneric racoros si deplin, caci luna nu mai
razbatea. Erau luminate, ca de o candela, numai sus de tot,
ametitor, stâncile si muchiile de creasta cu brazi singuratici. Pe
tot drumul de la Rucar, n-am întâlnit nici un trecator si iata
acum în defileu câtiva insi într-o caruta par diavoli, de
neasteptat acolo. Ne fac loc, oprind, dându-se la o parte, pâna
în sivoiul urlator, de parca ne pândesc.
Din cauza apei nu mai putem vorbi si tovarasul meu de drum
tace si el. Eu fac planul cum sa reviu în sat, dupa ce ma
despart de colonel, ca sa ma întorc la Câmpulung. Voi promite
o avere vizitiului ca sa întoarca numaidecât cu mine, pâna
întâlnim alta trasura. Pot sa ma dea, daca vor, dezertor. Pâna
când nu s-a luminat înca de ziua, trebuie sa se hotarasca, sa se
sfârseasca totul. Restul pe lumea aceasta nu are nici o
importanta. Colonelul si-aprinde iar tigara si, la lumina rosiatica
a chibritului, ma priveste lung.
- Ce ai? Nu ti-e bine? Nu mai pleca la drum fara manta. Sau ia-
ti cu dumneata si un veston mai gros.
Îmi aduc aminte ca dimineata trecusem pe acelasi drum, uluit
de soarele si de mirosul diminetii de munte, fierbând de
nerabdare sa ajung mai repede, caci îmi cerea sa viu negresit
si gândeam ca sufera fara mine. Ieri credinta asta ca "sufera
fara mine" îmi dadea o betie înduiosatoare, iar azi amintirea
acestei încrederi îmi provoaca greata, de mi se strâmba
buzele. Si, cum bate la un organism bolnav pulsul, cu atât mai
tari erau zvâcnirile de sila, cu cât mai vii fusesera bucuriile.
Ah, mascarada când sarbatorisem doi ani de la casatoria
noastra. Invitasem la Flora, care era pe atunci cel mai cautat
restaurant de petreceri, peste douazeci de prieteni, perechi
tinere, care duceau viata "mondena", de asemeni si câtiva
colegi si fete care erau înca liberi. Eram fericit ca un copil. I-am
facut ei dar un inel de pret, masa era încarcata de flori si
cristaluri, s-a baut sampanie pâna în zorii zilei. Toti ma priveau
cu duiosie si oarecare invidie. Ah, as vrea sa cada o stânca din
peretele asta al defileului, sa ma striveasca, pentru ca înteleg
ca privirile erau mai mult de ironie, pentru ca desigur se
vorbea de pe atunci de amorul nevesti-mi, pentru ca, radios si
înduiosat, jucam un rol nesfârsit ridicul. Va trebui sa alerg în
noapte pâna or plesni caii, dar sa-i gasesc culcati, alaturi pe
sofa si sa ma rafuiesc cu ei.
Îmi amintesc si de începutul toamnei, când era însarcinata si
nu voia sa aiba copil, iar eu eram nebun de bucurie, îi sarutam,
cu ochii în lacrimi, mâinile, o rugam sa nu faca nelegiuirea de a
înlatura, realizata, îmbratisarea noastra.
Pe patul alb înflorit, al sanatoriului, unde o dusese vointa ei
îndârjita, sarutam pe umeri, pe bratele albe, pe sâni, trupul
care avea sa-mi dea un suflet din sufletul meu, smuls din
femeia cea mai draga. Ea nu vrea si eu tineam, facând un
exces de zel ridicul, sa aiba un copil care probabil nu era al
meu... As vrea sa fiu biciuit pâna la sânge, sa fiu calcat în
picioare. Când ea vrea sa ma crute... caci al lui era desigur
copilul... (de ce nu l-a avut din primul an cu mine? pentru ca o
legatura cu un amant presupune imprudente, acum înteleg).
Probabil ca au început de când s-au cunoscut. Cu strângeri de
mâna prelungite, cu pipairi pe sub masa, cu potriviri de vizite
la prieteni comuni...
- Gheorghidiule, uite ca am ajuns... Stii ce zic eu? Caii sunt
obositi rau, ca au calcat azi peste saizeci de kilometri, iar
drumul în munte nu e lung, vreo cinci kilometri de la biserica,
dar e greu, piezis, serpuieste pe coasta numai. Ramâi pâna
mâine la Dâmbovicioara. Gasesti un pat, fie la batalion, fie la
aprovizionare. Vorbesti cu ofiterul de serviciu. Poate ramâi
chiar la el. Ca sa pleci singur în munte e pericol si de dihanii.
- Domnule colonel, v-as ruga... as vrea sa fiu înca în noaptea
asta...
- Baiete, sunt prapaditi rau caii... Ce zici, Vasile?
- Rau, domnule colonel... credeam ca nu mai ajungem...
Trasura s-a oprit în fata unei pravalii si coborâm amândoi.
- Spune-i capitanului Dimiu sa fie cu bagare de seama mâine,
ca-mi miroase a inspectie... Nu stiu ce vor cei de la corpul de
armata. Daca n-o fi nimic, poimâine sa vii sa-ti dau o permisie
de trei zile, ca sa-ti vezi nevasta la Câmpulung.
Cum ma despart de colonel, alerg dupa Vasile, într-o curte, în
care a intrat, uruind de pietre, trasura.
- Asculta, Vasile, ai zece poli de la mine daca te întorci acum cu
trasura la Câmpulung.
- Domnule sublocotenent...
- Pâna la Rucar, Vasile.
- Domnule sublocotenent, nu merg caii...
- Schimba-i... ia altii...
- Domnule sublocotenent, sunt caii regimentului... intru-n
puscarie...
- Vasile, îti dau douazeci de napoleoni... Poti cumpara o
pereche de cai de trasura.
- Domnule sublocotenent, asta e un fel de dezertare, ma
nenorociti. Nu se poate... Mai bine merg sa va duc la domnul
ofiter de serviciu.
- Lasa-ma în pace.
Sunt acum singur în mijlocul catunului de munte. De jur
împrejur, culmi cu creste de piatra, înaltate drept, încalecate,
cât poti întinde pe pamânt gândul. Rupturi de stânci, sivoaie,
paduri, prapastii, poteci întortocheate. Lumina de luna da
peste tot o impresie dura de vesnicie. Si, la peste treizeci de
kilometri, fara ca eu sa pot ajunge acolo, pe un asternut
molatic de sofa, trupul nevesti-mi si al amantului ei, încolacite
ca ale pisicilor dormind... Mai sunt doua ore din noaptea asta,
atât de eterna si calma în afara, si cu atâtea viziuni de sânge si
întuneric în mine. M-am oprit sa ma gândesc pe o banca de
mesteacan, facuta de trupa ca sa înfrumuseteze
cantonamentul. Înteleg ca nu voi mai putea fi la Câmpulung
pâna în zori. Îmi spun ca trebuie, acum, când stiu totul, sa am
taria sa aleg alt prilej. Dar nici pe loc nu pot sta pâna la ziua.
Trebuie sa ma misc. E în mine o fierbere de serpi înnebuniti.
Plec pe drumul din padure spre cantonament. Ocolesc cimitirul
cu mici cruci albe, neîngradit parca, asa pe coasta, las
bisericuta cu turla galbena sub luna (de unde atâtia morti aci?)
si urc drumul lucrat de soldati, care se deosebeste greu. De la
o vreme merg prin padure, fara sa mai vad nimic, fara sa stiu
daca luna a apus sau daca e împiedicata de copacii desi sa
razbata pâna la mine. Urc mereu, repede, gâfâind si iar
oprindu-ma. Când scap de întunericul padurii, si întunericul
dinafara a devenit apos parca... E mai sters, se pregatesc
zorile. Casuta Ioanei, unde stau, e retrasa spre stânga, la vreo
douazeci de pasi de frontiera. Dealtfel nu sunt zece case, toate
cu prispa, împrastiate pe dâmburile acestea mici, acoperite cu
pasune, si sunt mai curând legate de casele de dincolo decât
cu cele din tara româneasca. Acum e în jurul meu o ceata
viorie, aproape violeta, ca în cel mai modernist tablou. Pe
urma, în stânga, aproape de catun, Piatra Craiului, care mi-a
parut totdeauna - dominatoare cum e si singura - o imensa
catedrala de piatra violeta, începe sa-si lumineze cu aur
creasta cu sapte turnuri în linie.
Alergarea asta de cinci kilometri, în urcus, m-a istovit si mi-a
facut bine. Ma trântesc pe patul acoperit cu paturi, îmbracat,
cu fata înfundata în perna. Trupul, de la gât în jos, mi-e din
pietroaie.
A doua zi e numai soare alb si verdeata vie pretutindeni.
Ceasul cu bratara, de campanie, îmi arata 11 si jumatate. Mi-e
gura uscata, obrajii parca scorojiti, ochii bombati în pleoape.
Ocolesc cu gândul ce a fost ieri, cum as ocoli o locuinta
contaminata. Dumitru, lung si zanatic lucrat, îmi toarna cu
caldarea apa rece de ma racoresc, gol pâna la brâu. Sunt un
bolnav care a suferit taieturi, injectii, masaje; acum ma simt
mai bine, dar cred ca orice gândire precisa mi-ar face rau, ca
unui trup bandajat o atingere sau o miscare gresita. Trec peste
comicaria de transee care îmi înconjoara casa ca o potcoava si
cobor în vatra taberei, unde sunt bordeiele trupei.
- Don sublocotenent...
- Ce e, ma tigane?
- Don sublocotenent, trai-v-ar Dumnezeu... faceti ceva si cu
mine...
- De... ma!
- Dati-mi drumul de aci...
- De, ma Vararule, stiu eu? n-ai vazut ce a spus domnul
capitan? Sa vedem ce mai zice si azi.
Vararu, tigan ca de patruzeci de ani, pletos si cu mustata ca
vrabia, neagra, a fost încorporat, mi se pare, mai mult în
gluma. L-o fi întâlnit vreun ofiter, l-a întrebat daca a facut
armata si l-a adus la regiment. Nimeni nu prea stie cum a ajuns
la compania noastra.
- Don sublocotenent, sa traiti, am trei copilasi, n-au ce sa
manânce. Asa sunt, si arata cu palma de la pamânt.
- Sa-mi spui când o fi domnul capitan.
Sublocotenentii Haranoiu si Mitica Radulescu sunt mirati când
ma vad.
- Dar era vorba sa fii la Rucar, draga...?
Le spun ca m-a întors colonelul si ca se asteapta o inspectie.
Au amândoi "alpenstockuri" frumos lucrate de catre ordonante
si acum sunt cam la plimbare în dimineata asta însorita.
Plutonierul Neagu ne iese înainte si ne invita pe toti la singular:
- Domnule sublocotenent, poftiti si dumneavoastra.
- Unde, Neagule?
- La compania a 12-a. Au prins soldatii niste iepuri azi-noapte si
am facut si noi o mica petrecere... Mâine e ziua lui Marin
Dumitru, plotonierul de la a 12-a. Poftiti sa luati o gustare.
Sub un umbrar de craci si frunze, e o adevarata cârciuma. Au
un violonist si un diblar, care cânta si din gura. Mai întâlnim si
alti ofiteri, care gusta cu condescendenta de pe farfurioarele cu
friptura si din paharele groase, aburoase, cu vin roz. Un
plutonier se apropie de mine.
- Domnule sublocotenent, ce ziceti? când om pleca de aici?
- De, ma Vasile, stiu eu... Vad ca nu e rau nici aici, si arat cu
privirea cârciuma.
- Domnule sublocotenent, avem si noi neveste si copii.
O durere amortita ma înjunghie între coaste, dar lautarii cânta
mereu. Când, dau iar cu ochii de Vararu.
- Domnule capitan, ce facem cu Vararu asta?... Îl mai tinem?
Vararu a priceput si se apropie, spre bucuria ofiterilor, pe care-i
amuza nesfârsit cu raspunsurile lui nemilitaresti.
- Ce, ma, vrei sa pleci? Tu nu vezi ce tânar si voinic esti?
- Nu sunt, domn capitan, sa traiti... Sunt batut de Dumnezeu, si
e gata sa ne arate o hernie, în hohotele de râs ale tuturor.
- Te facem capural, ma Vararule, încearca unul sa-l parodieze...
Când te-oi duce acasa, se sperie tiganii tai.
- Ma faceti... pacatele mele... ca eu n-am facut militarie... nu
stiu nimic.
- Asculta Vararule, cum îl cheama pe rege?
Vararu nu poate pronunta niciodata "Ferdinand" si acum
refuza, izmenindu-se ca o fata:
- Da lasati-ma, dom locotenent... Ca daca nu-s militar...
Ofiterul se înfurie:
- Ia asculta, ma tigane, ce? noi glumim aici?... ei, al dracului:
"drepti"!
La strigatul crispat al ofiterului, omul îngheata, luând o pozitie
aproape soldateasca, pe urma comanda tuna: Culcat... drepti,
culcat... drepti. Si Vararu se trânteste si se ridica de la pamânt
în masura comandei, ca o broasca automata.
- Vararu, cum îl cheama pe majestatea-sa regele?
Prapadit rau, raspunde din suflet si fara sa priveasca pe
nimeni:
- Sa traiti, pe domnul... rege îl cheama Lisandru.
E un hohot general de râs. Cel mai frumos nume i se pare lui
Vararu acesta de Lisandru si-l da bucuros regelui, când nu
poate sti numele adevarat.
- Cum Lisandru, ma? Vezi ca la noapte faci trei schimburi de
planton.
- Îl cheama pe regele... pe regele, îl cheama "don colonel
Lupascu..." striga disperat Vararu de frica serviciului.
E singurul nume oficial pe care l-a putut retine si-l da în
extremis tuturor pentru ca probabil socoate ca, fiind cel mai
înalt, e cel mai aproape de al regelui, dar pare ca stie ca nu e
chiar al regelui.
- Domnule capitan, dar în definitiv ce facem cu el?
- Eu stiu? sa-i dam drumul... Dar n-are nici un fel de act... nu
poate dovedi ca a trecut de treizeci de ani...
Îl tinem sa-l facem lautar.
Intervine camaradul Popescu, flacaul, surâzând:
- Da-l dracului, domnule capitan, ca are patruzeci de ani batuti.
Si nici nu stie sa cânte, ca e laiet padurar.
Capitanul ne asigura ca mâine-poimâine îi dam drumul.
- Gheorghidiule, un bilet de la amicul tau Lajos. Toti camarazii
urmaresc cu interes prietenia mea cu ofiterul ungur, care
comanda compania de acoperire a vamii.
Ma invita, ca de obicei duminica si sarbatoarea, pentru dupa-
masa, catre ora patru, la o partida de popice si de halbe de
bere, cu vamesul lor, cu vamesul nostru, cu politaiul de
frontiera si cocoanele lor. Sunt petreceri inimoase, cu râs mult,
cu glume strasnice. Capitanul ma sfatuieste, cu o autoritate
potolita, sa renunt azi la aceasta petrecere. "Sa treaca
inspectia asta."
Are dreptate. Am azi mult mai multa nevoie sa stau linistit.
Fraza "sa treaca inspectia asta" rasuna iar cu ecouri, în golul
gândurilor mele. Daca "mâine" e trecut?... Simt un fel de
crestere dureroasa în mine, de parca m-as ridica în vârful
picioarelor.
Dupa masa de la popota, pe poteca, peste transee, ma duc sa
ma culc acasa. Dar cum ramân singur între pereti, se
redesteapta în mine gândurile ca stafiile. Daca Grigoriade
pleaca luni dimineata, nu voi mai putea avea niciodata acea
certitudine, care singura ar pune capat - într-un fel sau altul -
iadului sufletesc în care ma zbucium. Gândul plecarii, cu
fiecare ipoteza noua, se încinge în mine ca un foc. Îngrozit, ma
scol din pat si hotarasc sa ma duc la prieteni. Sunt doi
sublocotenenti, care locuiesc amândoi într-o odaie mare cu
doua paturi. Joaca domino. S-au dezbracat de vestoane, si-au
scos bocancii. Se pacalesc unul pe altul si jubileaza zgomotos.
Intru si eu al treilea. Fac sfortari disperate sa ma angrenez
jocului si dispozitiei camarazilor mei. Haranoiu îsi aseaza
placile.
- Sa stiti ca daca va bat în partida asta, am noroc. Mi-aproba
colonelul mutarea de la a II-a... Scap de Corabu.
Capitanul Corabu, cum am spus, e spaima regimentului. Are o
figura de inchizitor tânar, cu fata osoasa, cu mustata tunsa
scurt, neagra. Si-a înnebunit oamenii si ofiterii cu severitatea
lui, chiar comandantul "cel mare" al regimentului, speriat de
atâta disciplina, a scris ca socoate ca primul glont al companiei
a II-a va fi pentru comandantul ei. În batalionul nostru de
oameni cumsecade si necajiti, cum ne erau toti ofiterii, de
pareau mai curând niste dascali provinciali cu ticuri si nevoi,
Corabu era militar cu studii severe la Viena.
- Eu sunt mai generos, adauga Savulescu. Daca voi câstiga, la
sfârsitul lunii ne schimba de pe frontiera... Mergem la R...,
dansam la iarna si ne revedem damele, fratilor.
Dar eu? Ce caut eu cu exasperatele mele complicatii în aceasta
lume? Eu ce sa doresc, ce sa izbândesc eu, daca voi termina
cel dintâi placile albe, cu jumatati si puncte negre?
Catre patru dupa-amiaza navali în odaie un gradat, care lua
speriat drepti:
- Traiti, domnule sublocotenent... Poftiti jos în tabara.
- Toata lumea, ma baiete? Ori numai a 11-a?
- Toata lumea. E ordin sa echipam oamenii si sa ridicam
posturile de pe frontiera.
Încremenim cu totii.
- Sa ridicam posturile, baiete?
- Asa e ordin... pâna într-un ceas sa fim gata. Au si început sa
se adune domnii ofiteri jos.
Savulescu a început sa chiuie... sa faca tumbe în asternutul
patului:
- La R..., fratilor... ne revedem damele.
Chiuie si urla, Haranoiu nu-si gaseste, de zorit ce e, bocancii.
- Ma baieti, dar daca o fi razboi? întreb eu banuitor.
- Ce razboi, Gheorghidiule baiete, ce razboi? Ar fi venit ordin sa
retragem posturile de pe frontiera? sau dimpotriva sa le
întarim? Acasa, baiete... Mergem la R...
Coborâm în vâlcea, peste garduri si fâneturi, ca nebunii. Jos în
vatra taberei, între bordeie, e mare miscare. Ofiterii de la
celelalte companii sunt nedumeriti. Aflam un lucru nou: e ordin
sa se împarta munitia de razboi pe oameni.
- Ce-are a face, explica unul. E mai usor de transportat asa,
împartita.
E o lumina de dupa-amiaza duminicala, cu soare care pare si el
mai curând la plimbare decât la lucru.
Orisan scoate o foaie de ziar, scrisa numai pe o fata, cu litere
negre enorme. E o editie speciala: Mâine la ora cinci dupa-
amiaza e convocat un consiliu de coroana.
Rasuflam usurati... vom pleca de aci.
În timpul acesta, depozitele se împart pe spinarea oamenilor.
- Sa stiti ca s-a hotarât neutralitatea definitiva... Se retrag
toate trupele. Uite pe capitanul Dimiu.
Pe poteca, greoaie si masiva, silueta verzuie a comandantului
de batalion se deseneaza ca a unui urias tihnit.
- Hai sa vedem ce e, ca vine de la regiment.
Si-l întâmpinam în grup, înca înainte de a coborî ca un cioban
pe coasta.
Scoate chipiul, se sterge de naduseala si pe mustata plina,
blonda, si apoi, cu mai multa spaima decât solemnitate:
- Domnilor, e razboi... si m-a facut maior. Ne arata pe umeri
galonul lat. Acum stati jos, aici pe iarba, sa va dictez ordinul de
lupta, si iar, mânios, catre un soldat care asculta încremenit:
Ce e, ma? du-te-n ma-ta de-aici...
Nimeni nu spune o vorba. Noul maior reia, dupa ce ne-am
asezat:
- Domnilor, va atrag luarea-aminte ca e ordin de razboi... nu de
manevre, ca altadata.
Precizarea e de prisos. Cu picioarele înmuiate, ne-am înghesuit
alaturi pe iarba. A scos din buzunar un carnet si dicteaza:
- "La ora 5 adunarea batalionului pe companii, jos în tabara.
La ora 51/2 se împart efectele de mobilizare.
La ora 53/4 se împart, de fiecare om, doua sute de cartuse de
razboi.
La ora 6 batalionul III se pune în coloana de mars cu directia
satul Dâmbovicioara, spre regiment.
XX se încoloneaza pe soseaua Vama Giuvala, în ordinea
urmatoare:
Batalionul III cu companiile în ordine 9, 10, 12.
Batalionul II cu companiile în ordine 5, 6, 7, 8.
Compania 9 constituie avangarda regimentului.
Compania 11 la dispozitia brigazii.
La ora 8 p.m. regimentul se pune în miscare cu directia Vama
Giuvala."
Scriu, lungit în iarba, acest întâi ordin de lupta al armatei
române în razboiul cel mare, pe o carte postala, cu colturile
rasucite, luata cu cine stie ce gând, singurul petic de hârtie pe
care-l am. Ma gândesc cui sa o trimit mai târziu si mi se face în
suflet un gol cât lumea, neasteptat. Peisajul muntos are acum
sectoare de umbre lungi crepusculare si de soare viu.
Maiorul face un efort de concentrare:
- Cine comanda plotonul I de la a 9-a?
Cineva da numele meu si mi se pare ca nu mai e al meu.
- Gheorghidiule, ai sa fii diseara vârful avangardei; stii sa te
desfasori? Sa-ti alegi oameni zdraveni de patrula. Domnilor,
alegeti din vreme patrulele de siguranta pe flancuri. Si acum,
va rog, treceti la executare... Dumnezeu sa ne ajute.

ÎNTÂIA NOAPTE DE RAZBOI

Timp de o ora e în tabara o învalmaseala de neînchipuit.
Plutonierii majori se împart în zece, alearga de colo pâna colo,
înjura, striga, arunca efectele de tot soiul în bratele oamenilor.
Mi se pare ca totul merge însa prea încet, ca nimeni nu va fi
gata la ora ordonata. O parte din oameni s-au aliniat pe
companii în fata bordeielor si primesc, racniti pe nume de
gradati, bocanci. Unii încearca o veselie strapezita, la care altii
surâd ca niste bolnavi. Gândul ca la ora opt seara deschid
focul, ca în doua ore, care totusi vor trece, asa cum au trecut
de atâtea ori în viata mea, cum au trecut când asteptam într-o
gara, când asteptam la birou, cum astepti dupa-amiaza o
vizita, ma sfârseste ca o febra uscata. Faptul ca voi navali, ca
în cartile de citire, împotriva unor transee întesate de armata
dusmana, ca voi fi sub baraje de artilerie, ma uluieste, pare
scris de o mâna nevazuta.
De patruzeci de ani n-a mai fost razboi, cartile de citire s-au
oprit la pagina de la 77 si acum eu deschid focul. Mi se pare
asta una dintre acele coincidente ciudate, mari cât un orizont.
Ofiterii sunt toti mult mai tacuti decât trupa. Capitanul Floroiu,
mic, blond, cu fata lui îmbatrânita înainte de vreme, ma
îndeamna sa las oamenii în grija plutonierilor si sa-mi fac
bagajele.
Mi se pare o enormitate, ceva absolut fara sens.
Bagajele? Mai am eu nevoie de bagaje? Dar dupa primele cinci
minute de lupta, voi mai fi oare în viata?
- Nu se stie, cine are zile scapa.
- Domnule capitan, voi scapa la opt si cinci, la noua, voi trai
poate pâna la ora zece diseara...Dar crezi ca vom mai vedea
noi soarele de mâine?
Tace înfiorat de gânduri si, pe urma:
- Scrie vreo scrisoare, si îsi urmeaza ata gândului din el.
Cui sa scriu? Toti ai mei s-au departat în clipa asta, efectiv, la
zecile si sutele de kilometri unde sunt. Nu-i voi mai vedea
niciodata, ca pe locuitorii Norvegiei, ai Perului, ai Sidneyului,
despre care stiu ca exista totusi.
Îmi arde întreg corpul, e un neastâmpar al trupului care
contrasteaza cu linistea si egalitatea imensa a gândurilor mele.
Nu mai pot sta în loc, banuind ca diseara nu vom putea fi gata.
Ma voi duce si-acasa, în odaita mea, caci, desi sunt înfrigurat si
grabit, n-am ce face.
În fata casei, Ioana cu cei doi copilasi ai ei s-au rânduit ca la
intrarea în biserica, iar micutii îmi striga cu mânutele cazute
jos, cu glas înlacrimat:
- Sa traiti, domnule...
Încremenesc: "Sa traiesc?" Ce sens de început de veac are
vorba asta acum...?
Cum o sa traiesc diseara prin focuri de infanterie, prin lupte de
baioneta, prin sute de explozii de obuze? Le dau bani si ei îmi
saruta mâna, aci în munte, în asfintitul soarelui de vara.
Niciodata n-am acceptat dovezi de acestea de respect si
prietenie. M-au jignit, dar acum îi strâng la piept pe copiii
acestia, ca pe niste pui de pasare.
- Dumitre, pune tot ce avem în lada de bagaje. Baga de
seama!
- Am si încarcat lada, don sublocotenent.
S-a iscat parca, strain de mine, un fluid care îmi ia înainte,
oriunde merg. Doar la cincizeci de pasi, dincolo, la ei nici un
semn. E tot duminica si dupa-amiaza goala si lenesa care sta în
loc.
- ... dar au mai ramas lucruri...Ce facem cu ele?
- Lasa-le Ioanei aici.
- Nu puneti bocancii? Cum o sa ramâneti asa?
Sunt îmbracat în aceeasi bluza usoara, pantaloni de raitcort si
ghete de sevro subtire, cu moletiere.
Cum am fost ieri la Câmpulung.
- Nu, Dumitre, ramân asa. Pâna la ora zece e destul si asa... Îmi
fulgera o clipa prin minte sa fug la Câmpulung, sa am o
explicatie cu nevasta-mea. Risc cel mult sa fiu împuscat... Tot
voi muri la noapte...
Ce sa-mi explice? Ce importanta mai au pentru mine lamuririle
ei? Tot ce a fost aseara, absolut tot, e parca numai vazut si
înteles de mine, nu si simtit, asa cum anestezia locala te lasa
sa vezi toata operatia, sa simti izbitura si taietura bisturiului,
dar sa nu ai nici o durere. Din oamenii aceia, din lumea lor cu
bucurii si deznadejdi, cu permise si aniversari, care era si
lumea mea, m-am desprins odata cu camarazii mei - ca pe un
vas nevazut. De câteva zeci de minute, o parte dintre noi
suntem morti, efectiv în starea unor condamnati carora li s-a
respins cererea de gratiere, în ajun.
Acum oamenii de aici, blestematii în uniforma, îmi sunt singurii
aproape si sunt mai aproape de ei decât de mama si de
surorile mele.
Orgoliului meu i se pune acum, dealtfel, si o alta problema. Nu
pot sa dezertez, caci, mai ales, n-as vrea sa existe pe lume o
experienta definitiva, ca aceea pe care o voi face, de la care sa
lipsesc, mai exact, sa lipseasca ea din întregul meu sufletesc.
Ar avea fata de mine, cei care au fost acolo, o superioritate,
care mi se pare inacceptabila. Ar constitui pentru mine o
limitare. Îmi putusem permite atâtea gesturi pâna acum,
pentru ca aveam un motiv si o scuza: cautam o verificare si o
identificare a eului meu. Cu un eu limitat, în infinitul lumii, nici
un punct de vedere, nici o stabilire de raporturi nu mai era
posibila si deci nici o putinta de realizare sufleteasca. O
asemenea carenta, de nereparat, ar fi fost si o descalificare.
Constiinta mea îmi permitea aseara sa ucid, sa ma judec
deasupra legilor, pentru ca nu aveam sa-mi reprosez, în
sistemul meu sufletesc, nimic, dar tocmai de aceea nu-mi
permite lasitatea de a evita un pericol, pe care soldatii cei
multi nu-l puteau evita. Lipsit de orice talent, în lumea asta
muritoare, fara sa cred în Dumnezeu, nu m-as fi putut realiza -
si am încercat-o - decât într-o dragoste absoluta. M-am înselat
o data, as mai putea înca încerca, din nou, de aceea nu vreau
sa fiu scazut, de la început chiar, fata de femei, prin nici o lipsa
în organismul sufletesc.
Ma grabesc spre magazia de armament sa numar cartusele,
dar e de prisos, caci debandada e din cale afara de mare.
Impresia asta de improvizat îmi da o neliniste de panica. Alerg
fara rost în toate partile, în bâlciul asta de oameni, care diseara
vor juca, fiecare în parte, tragedia pe care era s-o joc doar eu
aseara.
Doi soldati de la aprovizionare umbla, de colo pâna colo, pe
cararuie, cu câte un sfert de bou pe umeri.
- Domnule sublocotenent, ce facem cu carnea asta?
Râd galben.
- Cine mai vrea sa manânce, ma?... Cine o sa aiba chef de
mâncare mâine, chiar dintre cei ce vor mai trai?
- Dom sublocotenent, dar ce sa facem cu ea?
- Aruncati-o.
Se întuneca înfiripat si timpul trece fara ca nimeni si nimic sa-l
poata opri. Îmi ard buzele.
În odaita popotei, comandantul companiei, cu ceilalti doi ofiteri
de la companie, iau ca gustare chiftele prajite (gatite, în gândul
celui ce le-a framântat acum o ora, pentru altfel de oameni si
alta seara) si câte un pahar de vin.
- Ia si dumneata ceva...mai prindem nitica inima. Si... cine stie
ce se mai întâmpla diseara.
Nu simt nici o nevoie, nici o dorinta, si orice încercare, fie si de
a mânca numai, ar strica plinul unui cerc.
- Cât e ceasul?
Si întrebarea halucinanta, acum, parca picura în suflet.
- Sase fara cinci. Mai sunt cinci minute.
- La companie.
Încep suieraturi, oamenii se încoloneaza cu zgomot de
bidoane, arme si lopeti. Înca mai sunt strigate: "Niculae
Fira...Niculae Fira...vino de ia mantaua lui domn plotonier
major". Înserarea abate si pe cei care mai faceau glume.
Coborâm schiopatând pe alt drum, un drum de bolovani, decât
cel strabatut de mine aseara. Nimeni nu mai scoate o vorba.
Jos ne asteapta celalalt batalion, gata încolonat. Sunt peste
toata valea, în înserare, numai gramezi si siluete mute de
soldati, ca o turma cenusie.
Ma cheama colonelul, care a ramas comandant titular al
regimentului. Cauta sa-si stapâneasca dezarticularea, prin
formule reglementare. Sunt de fata si cea mai mare parte din
ofiteri.
- Va sa zica esti vârful avangarzii? Auz ca te cunosti cu
comandantul companiei din vama. Uite ce faci.
Mi se pare de necrezut ca mie mi se spune asta.
- ... Trimiti doi oameni ca sa se apropie de bara vargata...
granicerul nostru va cere foc finantului ungur. În clipa aceea,
cei doi oameni sar la el si îi pun baionetele în dreptul gâtului,
strigându-i sa taca. Daca tipa, îl strapung.
- Dar daca...
- Taci. Locotenentul locuieste la vama? nu? Cu patru oameni
patrunzi la el, cu armele întinse, si-i explici ca s-a declarat
razboiul, ca nu-i facem nimic daca se preda. Ceilalti oameni
navalesc în cazarma, apoi. Si, catre capitanul Floroiu:
Dumneata, fireste, vii imediat dupa el si înconjuri cazarma.
Pornim. Din cauza muntelui, s-a întunecat de tot. Ajung în
soseaua cea mare, cu regimentul dupa mine, si ma opresc. Un
ofiter de legatura îmi spune ca s-a contramandat ordinul, ca va
trece înainte regimentul XR, vecin de brigada.
Încerc sa pun orânduiala între oamenii care se gramadesc unii
într-altii.
- Cum te cheama, baiete?
Mormaie ceva zdruncinat, de neînteles.
- Dar tu cine esti...? în ce grupa esti?
- Nu... nu... eu... sa...
Au trupuri de gaini, moi. Îi misc cu mâna din loc în loc si ramân
unde îi pun, sleiti. Dealtminteri si vocile ofiterilor parca
schioapata. În jurul nostru, dincolo de cei cinci pasi pâna unde
vedem, cine stie ce prapastii de moarte, ce scene de
bestialitate, ascunde noaptea asta, atât de neagra ca nu se
poate deosebi nici o silueta macar. N-or fi început altii lupta?
Dac-au pornit în acelasi timp cu noi, si ei, din întuneric?
Sunt fericit ca nu mai atac cel dintâi si ma trântesc jos în iarba
calda înca de soare.
Ma gândesc la macelul care va fi peste 30-40 de minute. Cranii
sfarâmate de paturi de arma, trupuri strapunse si prabusite
sub picioarele celor care vin din urma. Facle si urlete. Explozii
de obuze care sa doboare rânduri întregi. Stiu ca voi muri, dar
ma întreb daca voi putea îndura fizic rana care-mi va sfâsia
trupul. Si un gând staruie, plutind peste toate, ca o întrebare:
pentru mine anume cum va fi? glont... baioneta sau explozie
de obuz?
"XX înainte...!" E o porunca venita din om în om. Ridic oamenii
ca pe bolnavi si pornim pe soseaua care nu se mai vede alba.
Singura aparare în noapte îmi sunt tovarasii, suntem ca niste
calatori atacati de lupi si trebuie sa ne aparam spate în spate,
caci oriunde, de jur împrejur, e moartea de fier si gloante. În
clipa asta înca, putem fi surprinsi. Regulamentul cere patrule la
câteva sute de metri pe dreapta si pe stânga. Numesc oamenii,
dar nimeni nu se desprinde. Alerg si îi zgudui, trimitându-i în
noapte, dar nu se duc, sleiti, decât trei pasi si continua sa
mearga apoi târât, alaturi de noi. Renunt...Fie ce-o fi.
Într-un tablou strain, în golul mintii, vad în clipa asta limpede si
departe de ai mei pe nevasta-mea, amantul ei, dar n-am timp
sa ma opresc, sa-l fixez, ca sa privesc. Bucuriile si minciunile
lor sunt puerile fata de oamenii acestia, dintre care unii vor
muri peste zece, cincisprezece minute, altii mâine, poimâine,
saptamâna viitoare. Dintr-o data, din noaptea dinaintea
noastra, unde e viata si miscare cu oameni, din care noi nu
vedem si nu stim nimic, ca o solie dintr-un gol, din bezna unei
odai întunecate, s-aude o rapaiala de focuri plesnite de arma. E
singura în tot cuprinsul lumii. E originara ca întâiul om pe
pamânt si nu o voi uita pâna la sfârsitul vietii, niciodata. Parca
o morisca mare, de Mosi, s-a învârtit repede, dar sunetul, ma
întreb, la ce corespunde în noapte, acolo, cine a tras, cine a
cazut?
Zarurile au fost aruncate.
Compania si, banuiesc, tot regimentul s-a întors rasucit în loc,
de spaima, si oamenii sunt gata de fuga. Urlu scos din minti la
gândul goanei nebune, care ar fi mai rea ca moartea: "Pe loc,
stati pe loc!"
Se opresc toti, sfârsiti, caci nu au vointa sa fuga si dupa câteva
clipe reluam marsul, târât ca dupa mort.
Identific, dupa dâmb si dupa ocolul soselei, locul unde suntem.
Fac socoteala aproximativa si gasesc ca avangarda
regimentului XR a trecut sigur dincolo de vama. Asadar,
evenimentul s-a consumat. Întâmplarea de vorbe si carti a
devenit piatra, stofa, arama, o noapte anume. Am trecut
dincolo, peste linia punctata, pe care am desenat-o zece ani în
scoala.
- Uitati... uitati...
Dinainte vine între doua santinele, cu armele îndreptate spre
el, un prizonier (nu mai încape îndoiala). E plutonierul Bela
Kiss, îl cunosc acum dupa pantalonii de dril alb.
Iata deci întâiul prizonier în acest razboi la care iau parte.
Oamenii si-au mai revenit putin. Seara de cenusa oarba a
devenit întuneric straveziu. Trecem si noi prin vama. Bara e
rupta, jos lânga ea e un mort. Un ranit e sprijinit pe genunchi
de catre un soldat.
- Ce-a fost, camarade? întreb în treacat.
- O lupta scurta... domnul colonel P.B. e ranit de moarte. Uite-l.
Aflu ceva mai târziu ca, în momentul când a fost somata,
santinela ungureasca a tipat, locotenentul Sigismund Lajos a
iesit în prag, a tras cu revolverul în directia grupului, asa, în
noapte, si glontul lui a nimerit în cap pe colonel, care venise în
fruntea avangarzii. Pe urma, dupa un schimb de focuri, ungurii
au fugit cu totii. Asta exista adineauri în noaptea neagra si noi
nu vedeam nimic, ca si când n-ar fi fost asa: cum nu vad nimic,
de pilda, vizitatorii într-un simplu parc comunal. Mi se
comunica din urma ca regimentul XR a luat-o la dreapta, ca nu
mai am pe nimeni înaintea mea, de parca s-ar fi dat la o parte
o perdea, si deci sa ma desfasor în avangarda. E o
imposibilitate. Iau o distanta la o suta, doua de metri înaintea
companiei, dar patrulele nu se duc la mai mult de zece pasi de
mine.
Sunt înaintea tuturor milioanelor din neamul meu; în fata mea
cu o sosea, cu garduri, cu întuneric si cu moartea plutind în
toate.
Avem de la începutul serii toti baionetele la arma si formatia de
lupta.
Ordinul e sa cercetam tot ce întâlnim în cale. Mergem destul de
încet, dibuit, si cei din fata mea sunt ca umbre închegate din
întuneric. Ne asteptam la un atac scurt, prin surprindere.
Întâlnim dupa un timp o casa pe stânga... are curte, cu gard
înalt, iar înauntru se vad lumini. Ne oprim, dau ordin oamenilor
din fata sa sara peste gardul înalt, dar nu se misca nimeni. Sar
eu ulucile, încurcându-ma în sabie, si atunci vin si ei dupa
mine. În casa cu doua odai, în dreapta si în stânga, sunt
aprinse zeci de lumânari ca la mort si o românca, noua parca,
se închina speriata. Cinci-sase copii stau lungiti pe jos. Îi întreb
daca au fost unguri, unde sunt, iau trei-patru lumânari în
buzunar si pornim mai departe. Ordin din urma vine sa cautam
o calauza.
Iata alta casa. E moarta si ghemuita în întuneric toata. Batem
în poarta. O femeie ne lamureste ca au fost ungurii chiar la ei,
dar au fugit, lasând în graba, în batatura, tot ce-au avut.
Pe prispa e o aratare de om.
- E barbatul dumitale?
- Da, e barbatul meu, dar e beteag, de aceea l-or fi lasat.
- Nu-i nimic, merge cu noi, îl luam calauza.
E cu pantaloni albi, cu camasa aspra, taran de ai nostri, si
opunerea lui deznadajduita nici nu ne întârzie macar. Îl luam si
pornim înainte.
Întunericul s-a facut mai omenesc. Ma uit la ceas, e aproape
zece seara. Asadar, au trecut cele doua ore - asa au fost - si
suprapuse imaginii mele dinainte sunt surprinzatoare prin golul
lor.
Un pod, despre care stim ca e minat. Ne oprim. Ordin din urma
iar, sa treaca o grupa neaparat si fara întârziere. Oamenii
sovaie, fireste...
- Bine, atunci trec eu.
- Trec si eu, dom sublocotenent.
E ordonanta mea...
- Si eu.
E caporalul Nicolae Zamfir.
Trecem toti si nu se întâmpla nimic (tocmai a doua zi a sarit,
sub o caruta).
O padure mijita, mai mult ghicita, de o parte si de alta a
drumului, ne da un soi de atentie crispata, dar dupa ce trecem
de ea si ocolim un bot de deal, mereu cu baionetele înfipte în
întuneric, privelistea se deschide larg de tot, imensa,
fantastica, de parca suntem în pragul altei lumi. Totul coboara
ca înspre o vale dulce si vederea e înlesnita de zecile de focuri
uriase care ard pretutindeni. Cât ajungi cu ochii, case ard cu
vâlvatai care lumineaza ca niste înalte torte. Tinutul Branului
întreg, înconjurat de munti, apare astfel, cu drumurile lui, cu
sate, biserici, grupuri de copaci care nu pot fugi de
îmbratisarea focului. Sublocotenentul Orisan vine din urma sa
priveasca si el ridicarea si caderea flacarilor, care înalta si
coboara cerul. Ard si numeroase sire de paie, anume, se vede,
ca sa le lumineze lor - celor ascunsi în întuneric, asezati cine
stie cum - venirea noastra. Voi pricepe mai târziu ca întunericul
e de neîndurat în razboi, pentru toata lumea. Oamenii s-au mai
dezghetat. Frumusetea privelistii si gândul ca, oricum, moartea
nu vine din întuneric, de la doi pasi, ca al necurat, ca dusmanul
e abia jos în vale, ca nu e o chestie de secunde, iar clipa nu e
definitiva, ne mai linisteste putin. Pornim cu mai mult curaj,
mai repede la vale, pe soseaua de acum alba.
Dar când ne apropiem de Bran, vedem cu spaima ca înspre noi
înainteaza, plutind larg, un vultur urias de foc, pe care nu-l poti
privi, ca pe discul soarelui. Batalionul întreg s-a trântit îngrozit
în santurile soselei si asteapta sfârsitul lumii. Ca s-a speriat e
din pricina ca la regiment nimeni nu ne-a aratat ce e o racheta,
iar ca s-a trântit în sant a fost miscarea cea mai indicata.
Începe o rapaiala de focuri care creste si descreste, ca si când
ar fi pe un portativ în spatiu.
Înaintam iar, când iata ca pe sosea apar în lamurirea focului
siluete omenesti. În asemenea împrejurari toate siluetele sunt
de dusmani. Ne apropiem si vedem totusi ca sunt soldati din
regimentul XR, care a patruns în Bran ocolind si da o lupta de
strada. Ne oprim în lumina ca ziua, chiar în marginea târgului.
Sunt atât de prins de belsugul de vederi si de senzatii dinafara,
ca nu am timp sa-mi mai simt sufletul. Acum stiu cum va fi. Ma
uit la ceas, e miezul noptii. Rapaiala de focuri amuteste din
când în când, pe urma creste, dar nu se coboara niciodata de
tot, ci urca si scade capricios ca tâsnirea si jocul apei din
avuzul în soare. Trage cineva din noapte în noi si aud primele
gloante trecându-mi pe la ureche. Sunt ei, întâia data de fata.
Voi sti mai târziu ca toate gloantele, mieunând, trec pe la
ureche. Oamenii se arunca disperati în santurile soselei. Vâra
numai capetele sub podetele din dreptul caselor, lasând
trupurile afara, ca niste struti. Îi strig pe nume pe câtiva din ei,
dar e de prisos. Ramân în picioare pe sosea ca sa le arat ca nu
e nimic, cum gusta parintii din doctorie, ca sa încurajeze copiii
s-o ia. Dar doctoria e o noutate si fac o sfortare, captusita.
Gloantele, e drept, vin rare, si lovesc rupând din copaci, în
praful din sosea, în gardul caselor vechi care plesneste
rupându-se zgomotos.
Din urma vine pe lânga oameni capitanul. Îl vad parca acum
din nou. E mic ca o fetita, cu mustata plina tunsa scurt,
îmbatrânit de timpuriu.
- Ce facem?
- Asteptam ordine noi, de la brigadier.
Coboara spre noi pe sosea, din târg, un grup. Gloante putine,
numarând parca rar si piuit, vin înspre noi, muscând scurt din
gard si din praful soselei. Stiu atât de bine ca voi muri în
noaptea asta, încât mi-e absolut indiferent pericolul localizat.
Gasesc chiar ca n-ar fi deloc mai dezagreabila moartea aci,
decât în flacari.
Caci, iata, se aude o detunatura puternica, dar parca nu în
raport cu eruptia de lumina si farâmaturi negre, pe care o
produce.
- Au aruncat podul, cu ai nostri, în aer, Gheorghidiule. Ma duc
înapoi sa vad se facem.
Încerc sa trag de picioare oamenii, care-s mereu cu capetele
vârâte sub podete. Când, în sfârsit, au vazut cât de greu
nimeresc gloantele, si-au mai venit în fire.
Din târg, se aude acum un tropot ca de escadroane în galop pe
sosea, înspre noi. Oamenii mei au sarit santul soselei si
întorcându-se ca într-o arie, au început fuga. Sar în mijlocul lor,
strig pe nume pe gradati, pe cei pe care-i am în fata si, scurt,
cu rasuflarea suspendata, se opresc. Coboara iar în sant, cu
baionetele întinse alaturi.
Ramân singur în picioare si astept sa vad ce vine.
Stiu acum ca s-a apropiat, ca de fier nevazut, clipa definitiva.
Coboara spre noi, alergând, zeci si zeci de oameni, cât e de
larga soseaua. Lumina flacarilor e atât de alba, încât îi
recunosc. Fac umbre negre lungite în praf. Sunt ai nostri. Întind
bratele ca o bariera.
- Stati... ce e cu voi?
Gâfâie zbuciumat, vorbesc fara sa priveasca:
- Ne-au prapadit... ordin de retragere.
Am înghetat... e întâiul moment de groaza acuta pe care-l am
si raspund sâcâit, uscat, grabit:
- Nu e nici un ordin de retragere. Apoi, deznadajduit: Plutonul
întâi ocupa soseaua.
Oamenii mei sunt la comanda, în mijlocul soselei.
Si catre gramada de zeci de fugari:
- Intrati în curtea asta.
Oprirea în loc i-a mai calmat, ca un exercitiu siluitor. Intra ca o
turma în ograda gospodareasca, unde, dealtfel, sunt adapostiti
de casa.
Alt tropot pe sosea... alt grup, mai mare înca, vine din târg.
Oamenii mei striga acum singuri, încalziti, când vad ca sunt
altii mai slabi de înger ca ei:
- În curte...în curte, pe dreapta.
Al treilea grup, o companie întreaga cu ofiterii ei, vine fugind
îngrozita:
- Loc, faceti loc!
Ies înainte, racnind, cu sabia întinsa:
- Stati!
Dar nu vor sa asculte, zbiara numai:
- E retragere... suntem cu domnul capitan.
Si s-au oprit în asteptare, cum pândeste un om care vrea sa
scoboare, pe scara unei trasuri. Îmi arata pe capitan.
- Domnule capitan, unde plecati?
- E retragere... ne-au prapadit batalioanele. Si îmi spune cu ce
companie e.
Cu vocea palida, înalbit de aceasta idee a fugii, îl lamuresc
scurt:
- Nu e nici un ordin de retragere...intrati în curtea asta, si le
arat o curte pe stânga.
- Trebuie sa trec.
Urlu catre ai mei:
- Niculae Marin, bagati baioneta în cine vrea sa treaca de voi.
Înmuiat, capitanul intra cu compania în curte, dupa casa.
Iar se face liniste. Din urma nici un ordin, dar vine capitanul
meu, caruia îi explic situatia regimentului vecin.
- Noi nu intervenim?
- Mi se pare ca nu.
Simt o bucurie de scurt zbor, ca si când nu mai sunt scos la
lectie când nu stiu nimic, de un profesor rau:
- Asteptam aci?
- Ce vrei sa facem?
Vine din urma si sublocotenentul Orisan, ca sa vada ce e.
Gloantele s-au rarit acum si mai mult, rapaiala de focuri a
devenit scazuta ca o cicaleala.
Orisan are obsesii tactice:
- De ce nu intervenim?
- Nu stiu.
- Domnule capitan, vad ca si artileria noastra e inactiva ca si a
lor.
- E lupta de strada... Ce sa caute artileria?
- Sa traga în rezerve... în noi.
- Las-o mai bine asa.
- Asculta, Gheorghidiule, hai noi în târg, sa vedem ce e. Hai
pâna la pod.
- Haide...
Capitanul ne întreaba, nemultumit:
- Ce sa cautati acolo?
- Sa vedem ce e.
Apasarea asta, de a nu cunoaste ceea ce se întâmpla înainte,
stiu acum ca e, în razboi, pentru unii de neîndurat, asa cum de
neîndurat mi-era, în ajun, incertitudinea daca sunt înselat sau
nu.
Casele cu curti mari sunt înspre marginea asta, mai aproape de
felul românesc, dar au în fata garduri înalte. Am luat calauza
cu noi si mergem înainte. Mai vin din sus raniti si oameni care
au parasit lupta, iscând, în lumina focului, forme dedublate.
Dintr-o curte suntem chemati.
- Cine sunteti?
- Din XX... dar dumneavoastra?
- Comandantul lui XR... Care-i situatia?
- XX e încolonat pe sosea... doua companii ale dumneavoastra
sunt înapoi într-o curte.
- Faceti-le rezerve, întareste Orisan.
Suntem acum de-a binelea în târg si lumina a coborât.
La o mica raspântie, în fata unei brutarii, pare-se cu masa
goala de pâine în afara, câteva umbre... Încremenim pe loc.
- Cine-i? Stai!
Nici un raspuns, umbrele au disparut.
- Gheorghidiule, revolverul tau e încarcat? ca eu n-am nici un
cartus.
Revolverul meu... Îmi vine în minte toata întâmplarea de la
Câmpulung, cum i s-ar aminti unui bolnav ca a delirat. Caut în
buzunar si nu gasesc nimic.
- Nu-l am, cred ca l-am pierdut.
Si ne întoarcem la ai nostri.
Au scazut focurile mari si impresia e poate din cauza ca si
lupta s-a domolit. Gasesc un grup întreg de ofiteri din XX,
veniti dinapoi. Sunt toti cu sufletele îndoite.
- Cine ar fi crezut? arunca unul si toti tac gândind la fel abatut.
Mai discutaseram între noi la popota si eu fusesem în discutie
ceea ce se numea pe atunci un "antiinterventionist".
Pesimismul meu e si mai greu acum, iar purtarea mea în asta-
noapte, destul de desprinsa, îmi da un fel de obiectivitate,
parca stiintifica, atunci când spun:
- Am impresia ca mâine vom lupta în jurul Rucarului.
Capitanul micut si prea gânditor întreaba cu teama:
- Crezi ca ne vor ataca?
- Socot ca da... Azi au fost surprinsi, dar daca primesc întariri,
nu vad de ce nu ne-ar ataca.
Ofiterii ma aproba cu privirile grele si obosite, cu gândurile
aiurea.
Noaptea scurta de vara e pe sfârsite. Focurile s-au stins târziu,
ca dupa o serbare de noapte, si acum întunericul se strânge,
fara sa se faca opac.
- Cum vom putea sta mâine asa pe sosea? Ce facem?
- Hai la companii si om vedea.
Oamenii ma întreaba si ei ce facem. Suntem nelinistiti, caci
daca ne apuca ziua, asa încolonati pe soseaua alba, suntem
prada sigura mitralierelor. În târg e aproape liniste si linistea
asta, când stim ca toti ochii sunt deschisi ca ai serpilor în
umbra, ca si ceilalti asteapta poate, ca si noi, e mai grozava ca
lupta.
Începe sa se albureasca întunericul care-si pierduse toata
puterea. Acum oamenii, cenusii si ei, nu se mai disting deloc.
Soseste din urma colonelul, greoi si masiv.
- Gheorghidiule, vino cu oamenii dupa mine.
Vrea sa sara gardul unei gradini, dar gardul se prabuseste sub
greutatea lui. O iau la fuga dupa el, si oamenii dupa mine,
peste rasaduri de varza albastrie si de morcovi. Ghetele subtiri
de sevro se încalta cu pamânt ca niste galosi. Om de cincizeci
de ani, colonelul alearga cu pasii mari, care fac sa sara
pamântul farâmitos în dreapta si în stânga. Ma întreb în fuga,
daca toti oamenii au baionetele puse. Toata privelistea cu linii
subtiri, desenate ca în estampele japoneze, în zori a devenit
viu liliachie. Înteleg ca vom înconjura târgul ca sa dam un "atac
de flanc". Calcam prin albia unui pârâu pâna la genunchi, dar
nu simt nici urma de umezeala. Îmi trec limba peste buzele
arse ca de o spuzeala. Intram într-o livada si dupa ce am
alergat prin ea, începem urcusul unei coaste. Înteleg si ma
îngrozesc. Sta deasupra noastra, ca o cetate de sute de metri
înalta, prapastioasa, Magura Branului. Pornim la asaltul ei,
mereu în fuga, târând dupa noi coloana care si-a pierdut, peste
garduri si pârâu, forma.
Ne-au vazut si începe miorlaitul lung al gloantelor. Aud în urma
vaiete: primii cazuti... Ma emotioneaza abstract ca un numar
etichetat de muzeu. "Primii raniti în acest razboi."
Gâfâi, îmi arde gura... Ma abat, tot din fuga, si culeg din merele
scuturate, cine stie, trântite de gloantele care lovesc în trunchi.
Îi vad acum pe cei de sus ca pe parapetele si balustradele unui
castel medieval, dar alergam mereu urcând spre ei, toti dupa
colonel, de parca ne-am tine de mâna.
Ajungem într-o parte unde peretele e atât de drept si înalt, ca
nu mai pot trage nici ei. Comunicam în urma: "Regimentul se
aduna în unghiul mort".
Iata-ne pe toti, mai mult îngramaditi, ca într-un repaos tihnit în
livada. A rasarit soarele peste câmpul de lupta. Deasupra
noastra e peretele Magurii cu stâncile lui, dar înapoia noastra
spectacolul e neasemuit. Ca într-un tablou istoric vin din tara,
paralele, coloane de soldati. Pe sosea si peste livezi. Vine si
artilerie, vin si carute. Acum trage pe deasupra capetelor
noastre artileria austriaca. Numai doua tunuri, care ajung însa
departe înapoi, spre vama, si lovesc pare-se în plin. E uimitoare
aceasta punere cu mâna, acest brat nevazut, întins înalt pe
deasupra capetelor noastre, care cade acolo, poate la opt-noua
kilometri, precis ca un pumn.
Ziua aceasta, pe care n-o mai asteptam, e altfel pentru mine.
Parca sunt într-un peisaj nelumesc. Simt ce trebuie sa simta
mortii când strabat livezile si plaiurile vazduhului. E parca mai
usoara lupta ziua. Oamenii s-au înviorat cu totii. Sunt sigur ca o
sa mor, dar prefer sa-mi aleg singur moartea. Acum înteleg de
ce întotdeauna condamnatii au avut preferinte între cap taiat,
spânzuratoare, împuscare. Am si eu acum preferinte. Vreau sa
provoc admiratia sfioasa a camarazilor, singurii care exista
acum real pentru mine, caci tot restul lumii e numai teoretic.
Asa cum cei care mergeau la ghilotina preferau, în loc sa urle
de durere, sa ia atitudini. I-am vazut pe camarazii mei ce
sensibili sunt si voi continua. Ma gândesc în treacat ca mâine
seara cei de acasa ar putea afla, din ziare, ca m-am purtat
uluitor, asa cum ma gândeam uneori înainte de razboi (vis de
baiat care vrea sa se faca mare actor), dar acum, si admiratia,
si ura lor îmi sunt sterse, indiferente.
Declasatii în societate, sau chiar numai cei ocoliti într-un salon,
încep sa aiba un orgoliu de izolati, de nedreptatiti, care cauta
sa transforme excluderea în avantaj. Oamenii de aci
împartasesc destinul meu si a trebuit un neînchipuit concurs de
întâmplari ca sa fim toti aci, care suntem, adunati pe fire
deosebite, în clipa hotarâtoare.
Stam aproape doua ore asa. E racoritor ce sentiment de
încredere îti da superioritatea pe care ai tai o au asupra
inamicului. De vreme ce tu tot mori, e ciudat, dar preferi sa fie
când ataci si nu când fugi. Cred ca senzatia aceasta împaca un
sentiment fundamental: atacând, îti alegi tu, parca, moartea:
urmarit de altul si ajuns din urma, moartea ti-e impusa. Esti în
clipa mortii, în întâiul caz, un sinucigas, în al doilea un ucis, si
încerci toate sentimentele celui asasinat.
V-ati întrebat, dealtfel, ce s-ar întâmpla cu un om care are
intentia sa se sinucida, daca în aceeasi clipa cineva ar voi sa-l
asasineze?
Acum când vad batalioanele noastre venind peste plaiuri si
dealuri, ma gândesc îndeosebi la sentimentele pe care le
încearca, privind, mai ales ei, cei cu care luptam.
Sublocotenentul Popescu, camarad de companie, manânca
mere.
- Gheorghidiule, cum o fi tara asta, când nu e razboi?
Ar fi simplu sa ti-o imaginezi fara soldati, dar ei fac azi esenta
acestui peisaj, încât nu-l poti gândi fara ei, cum nu poti gândi a
patra dimensiune în natura. Soarele e acum deasupra
dealurilor, care poarta dreptunghiuri de padure negre, golurile
de topaz ale pasunilor si, ici-colo, vile verzi cu acoperisurile
rosii de tigla, care-ti dau impresia ca esti în strainatate.
Colonelul, care îsi stersese timp de doua ceasuri chipiul si
fruntea de naduseala, stând în iarba marunta ca la o partida de
odihna, si în jurul caruia eram ca o turma, hotaraste plecarea.
- Azi-noapte al III-lea a început? Acum plecati întâi voi,
Dolescule.
Maiorul Dolescu, care comanda batalionul II, masoara speriat
peretele.
- Nu pe aici, bre omule, luati-o mai la stânga, ca e povârnisul
mai dulce. Mergi cu oamenii pe lânga peretele asta, unul dupa
altul, si pe masura ce iesiti în bataia focurilor, va desfasurati.
Peste vreun sfert de ora, rapaiala vie de pacanituri ne arata ca
în clipa asta cei care au plecat au dinainte o priveliste pe care
noi, rezerva, n-o avem. E în mine ca o strângere de lumina si,
cu toate ca am mâncat câteva mere, buzele îmi ard mereu,
uscate. Peste vreo jumatate de ceas, colonelul se scoala si
comanda n-are nimic militar în ea.
- Haideti.
Pornim dupa el. Dupa vreo câteva sute de metri, la dreapta,
povârnisul e atât de dulce, ca poti urca alergând. Comanda se
da iar apropiat, ca o asezare la masa.
- În tragatori si ocolire la dreapta.
Risipiti pe urma, începem urcusul.
Îi vad pe cei porniti înaintea noastra, adapostiti dupa
sfarâmaturi de stânci, tragând mereu focuri, fara sa ocheasca
si fara sa înteleg, acum, în cine trag.
Ma mira, de asemeni, în prima clipa, ca gloantele vin destul de
rar, cu piuitul lor dur, de cearsaf sfâsiat în lung.
Colonelul alearga acum lânga mine.
- Hai repede, înainte, repede.
Alerg mai iute si reiau urlând:
- Înainte. Sunt la zece pasi înaintea tuturor, strigând necontenit
"înainte". Cei de sus, care trag în noi, acum îi vad, sunt catarati
pe crestaturi de stânca, asa ca vulturii într-o imitatie de munte,
în cusca. Ajung în dreptul unui soldat cu fata culcata pe bratul
drept, cu piciorul drept îndoit usor de la genunchi. Si ca mine,
toti oamenii îl privesc cu coada ochiului. Iata o mica tufa, cu
câtiva oameni, între copacei subtiri. Mi-aduc aminte ca am citit
într-o carte despre razboiul de la 1870 a unui ofiter german ca
oamenii, ca sa evite atacul, se prefaceau raniti, morti, si ca se
ascundeau câte cinci-sase în dosul câte unui arbust, care n-ar
fi putut adaposti nici unul macar. Ocolesc în fuga, pe
la ei.
- Ce e cu voi, aici?
Gem toti "suntem raniti". Si sunt plini de sânge.
Oamenii mei ma ajung si se lungesc jos.
Colonelul a obosit, se înabusa, cu obrazul vapaie.
- Domnule colonel, nu-i pentru dumneavoastra urcusul asta...
Lasati-ne pe noi.
Gros si înalt, cu ochii albastri si cu mustata plina, balaie, i s-a
înmuiat parca si gura de naduseala. Îsi rupe copcile de la guler:
- Mergeti înainte ca vin si eu.
Urlu mereu: "înainte". Stiu bine ca nu voi avea taria sa vâr
sabia mea subreda în nimeni, dar poate ajuns la baioneta, totul
va trece într-o clipa. Va fi naucitor, va fi ca într-o viziune. Voi
pieri ca pe esafod. Unii dintre oameni se lasa în genunchi, altii
se culca.
Merg de-a-ndaratelea, îi strig pe nume pe care vor sa stea:
- Coltu, înainte!... Niculae, fuga, haide, nu sta!
Cei strigati încep si ei sa urle: "înainte, înainte!" Merg asa de-a-
ndaratelea, cu sabia scoasa, la sapte pasi înaintea oamenilor,
ca un sef de muzica militara la defilare. Ca o paranteza clipita,
gândesc ca asta nu e chiar "ploaie de gloante" si constat ca din
cauza ca oamenii sunt unii culcati, altii în genunchi, ca si atâti
în picioare, nu-ti poti da seama de pierderi.
Am trecut de cei din batalionul plecat înaintea noastra. Au
ramas pe loc, prinsi pe colturi de stânca si de blocuri prabusite.
Toata lumea urla mereu: "înainte!" si am ajuns la douazeci de
pasi de creasta, dar sunt mai mult cu spatele întors, chemând
oamenii pe nume. Spre norocul meu de ultim prag. Caci vad
deodata insi multi privindu-ma speriati, urlându-mi:
- Culcat, culcat...
Ma întorc cu fata spre creasta sura, de care eram acum la
sapte-opt pasi, si vad în acelasi timp parte din unguri coborând
dincolo de coasta, dar si o teava de arma întinsa aratator spre
mine. Îmi dau drumul jos, prabusit, si ma nimeresc cu capul în
dreptul unui bolovan cât o caldare de mare. Glontul izbeste în
piatra ca în fruntea mea, cineva a tipat în urma. Cobor acum
dupa cei fugiti, dar simt ca zgomotul ramâne în urma mea, si,
întors, nu mai vad pe nimeni. Înapoi. În plina culme, un ofiter
îmi sare de gât, îmi pune mâna în guler.
- Prizonier, prizonier.
Când lucrurile se lamuresc, ne pufneste pe toti un râs ca de
morti.
Cadavrele si cei ramasi sunt înconjurati de soldati, care parca
s-au trezit si privesc. E mai ales cercetat ungurul care trasese
în mine si care, o clipa în urma, fu strabatut de cinci-sase
gloante. E cu mustata mica, aspra, blonda, gura groasa, ochii
mici si umerii obrajilor rotunji, iesiti. Oamenii i-au luat
mantaua, ranita. În buzunarul vestonului are scrisori si doua
mere. Iau merele, mort de sete cum sunt, si le manânc. Din
scrisori nu înteleg nici un cuvânt. Colonelul s-a apropiat, cu
privirea îngândurata, de cel mort si scaldat în lumina amiezei.
- Strasnic soldat, domnule. Sa ramâie singur, în fata a o mie de
oameni.
- Bun tragator, adauga un altul.
Popescu crede însa ca n-a fost bun tragator.
- Un bun tragator nu ocheste atât de lung la sapte pasi, ci
trage în prima clipa. I-a dat timp lui Gheorghidiu, care era cu
spatele la el, sa se culce.
- Da, dar ai vazut ca în aceeasi fractiune de clipa a coborât
arma si a tras precis, în plin... si de nu era bolovanul,
Gheorghidiu era pe "lista pierderilor", crede-ma.
Peste câteva minute, dintr-o stâna pe care o lasasem în urma
la vreo doua sute de pasi, apar sapte sau opt oameni în
uniforma straina. Am porunca sa-i aduc prizonieri.
Suntem morti de foame si de sete. Trimitem ordonantele sa
culeaga mere si ne asezam la odihna si taifas, toti ofiterii, pe
surpaturi de stânci ca pe taburele. Suntem sus pe munte ca pe
o insula spre cer în lumina si moarte.
Capitanul meu, micut si cu fata blonda, de patruzeci de ani,
care a alergat scolareste la atac, ma ia la rost:
- Ei, ai vazut ca ai fost prea pesimist? Azi luptam aci pe
Magura, nu la Rucar.
- Dar ce, asta a fost lupta?
E o protestare uimita. Orisan e însa de parerea mea. Fruntea lui
înalta, marita prin chelie în sus, si, prin subtirimea
sprâncenelor si lipsa mustatii, în jos, e grava.
- N-a fost lupta. Ei, cel mult doua companii, iar noi doua
batalioane, e lupta?
- Dar pozitia e cam a dracului... hei? nu?
- Ce-are a face? Si pe urma ce rezistenta e asta? Nu vezi - revin
eu - abia zece-unsprezece cazuti de la ei, douazeci, douazeci si
cinci de la noi.
Orisan reia tacticos (acesta e cuvântul):
- Ca n-a fost serios o arata si faptul ca noi ne-am miscat ca o
turma. N-a fost câmp de lupta... Un câmp de lupta moderna
face impresia ca e desert. Nu se merge asa cu sabia scoasa, ca
în curtea cazarmii. Nu evolueaza trupele amenintate de sute
de mitraliere si mii de tunuri, ca noi adineauri.
- Si atunci? întreaba unul, lovind iarba cu sabia, nelinistit de
ceea ce e în jurul nostru.
- Probabil ca mâine va fi lupta, uite pe dealurile de colo, ia
cauta pe harta, ce sat e ala?... Tohanul-Vechi. Ei, mâine
deasupra lui o sa fie desigur lupta cu grosul lor.
- Sau poate ne ataca, venind cu întariri, la noapte.
Privelistea de aci, din turnul Magurei, e ca de tablou mural,
mare cât un judet.
Un triunghi cu baza la noi, larga de sapte-opt kilometri, înalt de
vreo douazeci, pare un parc marginit net de dealuri. Un parc
care imita în realitate o harta: cu satele asa, în forma
desenata, de pe harta, nu cum sunt când te gasesti în ele, cu
cale ferata, cu sosele ca liniile, fântâni, gradini, biserici. O
harta marita la scara naturalului si mai viu colorata în verde,
alb, negru, rosu, e acum Tara Bârsei, dinaintea noastra. Satul
Tohanul-Vechi arde pe stinse. Arde înca un sat, departe, mai la
dreapta, cu fabrici parca.
Colonelul s-a odihnit, îsi pune chipiul.
- Dimiule, ia-o cu batalionul tau înainte sa curatim toata
Magura Branului.
- Credeti ca mai sunt trupe acum aici?
- Nu vedeti ca în târg se lupta înca mereu?
Peste un ceas, desfasurati, am luat Magura în lung, fara sa
întâlnim pe nimeni. Dar privelistea e neasemanata acum. În
fund, spre tara româneasca, Bucegii, cu Omul si Ialomicioara,
la dreapta, Piatra Craiului, domul gotic de stânca, înalt de 2
400 de metri. Cotele mari, izolate, libere deci din toate partile,
ca niste turnuri, asa cum e Magura asta a Branului, care si în
cifre e jumatate din Piatra Craiului, ofera sferturi întregi de tara
ca priveliste.
Ca înaltime absoluta, suntem de câteva ori mai sus ca în turnul
Eiffel si chiar fata de târgul Branului de la picioare, înaltati la
câteva sute de metri.
Dealtminteri, pe strazile lui e oarecare miscare, cârduri de
gâste, iata un copil, mai apoi o femeie care trece drumul. Din
fund, vin mereu soldati de ai nostri. Ciudat e însa ca la
marginea târgului se aud trompetele românesti sunând atacul
si lantul de tragatori înainteaza strigând un "ura" care ajunge
pâna la noi.
Ne privim muti, strânsi pe iarba ca la cafenea.
- N-au cucerit înca satul ai nostri?
Capitanul nu crede. Orisan nu crede nici el.
- Nu vedeti, bre, ca acum dau asaltul?
- Îl dau ei asa... ca sa se afle în treaba, e de parere Popescu.
- Ce facem noi?... Da ia... ia stati... ia uite. Si capitanul ramâne
privind nedumerit.
Privim si noi, toti. Un grup de vreo douazeci de soldati
paraseste târgul, merg spre nord, pe sosea, pe sub Magura
noastra. Acolo, jos, sunt mici, dar vii.
- Sunt de-ai lor care se retrag.
- As... sunt ai nostri care înainteaza, uite mitraliera pe cai.
- Domnilor, tragem...
- Domnilor, nu tragem.
Si îi lasam sa treaca.
Acum e alt grup de soldati pitici, cenusii, si curând ne
convingem ca sunt unguri.
- Ce facem? Le taiem retragerea?
- Ce sa mai coborâm noi? E ordin sa tinem ocupata Magura.
Opriti-i cu focuri de arma de aci de sus, e de parere colonelul.
Acum suntem noi în turn si ei sunt jos. Gheorghidiule, pune
plutonul dumitale sa traga.
Prima salva, la 800 de metri, îi împrastie ca pe gaini, vin altii
din urma, îi împrastiem si pe acestia. Nimeni nu mai are curajul
sa treaca soseaua. Îi pândim si în curtile din margine. E o
pasiune de vânator si regretam sincer ca nu vedem cazând
net. Ma îngrozesc o clipa, dar îmi explic. Cei de la 800 de metri
nu sunt oameni, sunt soldati ca de plumb. Nu le vad fata. Un
autor de drept spunea ca daca juratii ar fi sa ucida cu propria
lor mâna, n-ar condamna niciodata; presedintii de republica ar
gratia întotdeauna. Caci e distanta, e lipsa acelei reprezentari a
continutului omenesc. Un om poate omorî un catalog de nume,
dar rareori vazându-i în carne si oase pe oamenii care poarta
acele nume.
În timpul când noi facem, de la 800 de metri înaltime, politia
soselei, în sat trompetele continua sa sune "atacul" si ajung la
noi urale. Oamenii sar garduri si trec peste livezi. Asta în
marginea cealalta a satului. Prin mijloc mai umbla gâste si, din
când în când, trece drumul câte-o femeie. Aflam, mai târziu
abia, ca în aceasta gluma privita de sus au cazut vreo doua
sute de oameni de o parte si de alta, între care, de la noi, si doi
ofiteri. Cauza poate fi si în ezitarea cu care s-a dat asaltul.
Înteleg ca e bine ca azi-noapte nu s-a staruit pentru cucerirea
târgului. E o mare imprudenta tactica orice atac de noapte cu
trupe numeroase. Noaptea se dau numai lovituri cu oameni
putini. Cu atât mai mult când e vorba de o lupta de strada,
care cere nervi încercati. Ce sa mai spunem despre uluitoarea
greseala de a duce o armata, care de patruzeci de ani n-a mai
avut razboi, în câteva ore, în luptele de noapte si de strada
totdeodata.
Mai târziu ordonantele si oameni de la aprovizionare au
coborât în târg dupa de-ale mâncarii. M-am lungit pe spate, sa
dorm în dupa-amiaza luminoasa.
Colonelul da un sfat plin de întelepciune:
- Hai, domnilor, sa dormin acum, cu totii, chiar si trupa, ca la
noapte nu doarme nimeni. Facem toata lumea de santinela,
toata noaptea.
Pun mâinile sub capatâi, dar înca nu am linistea sa pot dormi.
De ieri de la sase seara mi se pare o vesnicie. Sunt eu soldatul
acesta cu fata, cu viata spre nord? Eu, care ieri, civil, legat de
cei patruzeci de ani de pace, jucam domino cu tot sufletul spre
miazazi?
Cu ghetele acestea subtiri de sevro negru, cu vestonul acesta
de o paloare verde-albastrie, eram alaltaieri la Câmpulung
prada unei nebunii care mi se parea fara solutie. Atât de mare
e departarea de cele întâmplate ieri, ca acestea sunt mai
aproape de copilaria mea decât mine cel de azi, asa cum se
micsoreaza distantele satului tau de catunele vecine, când esti
departe de tot în orasul strain, cu alta lume. De sotia mea, de
amantul ei, de tot zbuciumul de atunci, mi-aduc aminte cu
adevarat ca de o întâmplare din copilarie. Si atunci sufeream
de lucruri care azi mi se par fara înteles. Diseara sau mâine voi
muri. Lungit pe spate, la sase sute de metri în vazduh,
deasupra tarii, cu constiinta si cu fata la cer, sunt parca într-un
punct de pe traiectoria unui proiectil în spatiul interplanetar.
Totusi, trupul întârzie pe pamânt, înca soldat, ca mortii care în
primele ceasuri sunt în jurul casei si vad pe ai lor, care nu mai
sunt ai lor. Mai aproape acum decât sufletul femeii mele mi-e
trupul ei, caci senzatiile înca le mai traiesc. Am regretul ca nu
m-am istovit într-o frenezie sexuala neîntrerupta, ca mor înca
în stare sa mai iubesc, la douazeci si trei de ani. Trec pe cer
nori mici albiciosi, îmi simt obrajii trasi si barba crescuta, de
bolnav. Gasesc în buzunarul vestonului doua tigari aproape
uscate, o foaie de hârtie cu adrese, cartea postala cu ordinul
de lupta. Popescu ma întreaba de departe daca dorm, si închid
ochii de teama ca va veni lânga mine si nu voi mai putea fi
singur.
Orisan vine si el însa, si nu se lasa pâna nu ma desteapta.
- Hai acum jos în târg sa vedem ce e acolo, dar e întrerupt de
interventia maiorului Dimiu:
- Nu paraseste nimeni pozitia, dormiti mai bine, ca la noapte
cine stie ce se întâmpla. Mai rugati-va si voi la Dumnezeu!
Sa ma rog lui Dumnezeu?... Surâd cu buzele arse si-mi simt
ochii înmuiati. N-am crezut si iata, nici acum, când ma scald în
moarte, nu cred. Când am vazut aseara oamenii închinându-se,
mi-a venit sa zâmbesc, dar am devenit brusc serios, caci
oamenii acestia, convoi cu mine, camarazii mei, sunt singurul
spirit acum pe lume, pentru mine, si orice gest al lor ma
înduioseaza ca gesturile unui copil drag.
Ma gândesc ca voi lasa, azi-mâine, trupul asta de o sanatate
neasemanata, fara tara, care m-a slujit ca o sluga devotata.
Douazeci si trei de ani niciodata bolnav, chiar atunci când în
liceu îmbratisam aceleasi femei care-i îmbolnaveau pe colegii
mei. Si totusi ce prost m-am slujit de el. Amoruri de student
sarac cu o servitoare, cu prostituate ieftine, apoi îmbratisari
calpe, fara duiosie. Am privit dupa atâtea femei frumoase în
viata mea si nici una, pâna la capat, nu m-a înteles. Altele n-au
avut taria sa biruie împrejurarile... Una singura mi-a dat
nesfârsite nopti de bucurie a posesiunii, de scufundare în
voluptate. As fi murit azi fara sa stiu ce e îmbratisarea unui
trup magnific de femeie sincera si frumoasa, daca n-as fi avut
lânga mine, ca sa-l framânt, trupul ei sanatos, cu rotunjimi de
fruct si animal tânar, daca nevasta mea nu m-ar fi iubit.
Dar m-a iubit? Surâd pentru mine singur... De ce s-ar fi dat unui
student sarac? O partida, un viitor sot? Atunci de ce n-au facut-
o si altele înaintea ei? În orice caz, e singura femeie care a
facut sacrificii pentru mine, când mama a fost gata sa
porneasca proces pentru mostenire, cu noi, copiii. I se cuvine
sa recunosc ca nu m-a înselat decât când am devenit bogat.
Îmi trec mâna prin par, în dorul unei mângâieri de neajuns.
Ma ridic într-o râna si privesc în jurul meu. Câtiva oameni dorm
pe spate cu gura cascata, toti palizi; dar cei mai multi sunt treji
asa în gramada, ca o turma. Colonelul si-a asternut jos
mantaua si gândeste, lungit. Cred ca nimeni, dintre ofiterii si
soldatii mei de frunte, nu poate dormi, ca si mine acum, desi,
eu îndeosebi, n-am dormit decât câteva ore, tocmai de joi
seara, când asteptam rascolitor sa plec la Câmpulung. Ma scol
nervos si ma duc lânga colonel.
- Domnule colonel, noi aci putem face acte civile?
- Ce acte civile vrei sa faci? Sigur ca poti face un testament,
daca vrei.
- Dar o donatie? O scrisoare de banca?
- Nu stiu. Cred ca da... Întreaba pe vreun avocat dintre baieti.
Si ramânem amândoi pe gânduri ca pe o apa.
Maiorul vorbeste pentru noi , dar parca ar vorbi, parca ar ofta
în vis.
- Sfânta Marie azi, ziua nevesti-mi si a fetitei.
Capitanul S. de la a zecea adauga si el îngândurat:
- Da, si ziua nevesti-mi...
Pe urma nu mai vorbeste nimeni. Parca toti sufera de
lingoare...
Târziu îmi aduc aminte de Vararu si-l caut pe capitan.
- Ce facem cu Vararu, domnule capitan?
Îmi raspunde patruns si îngândurat:
- De aici nu mai pleaca nimeni.
Înteleg ca suntem ca niste leprosi, cine a venit între noi e
iremediabil pierdut.
Pe înserate vin din târg, cu legaturi în spinare, ordonantele.
Dumitru ma cheama deoparte, la pluton:
- Hai, domnule sublocotenent, ca am adus si pentru noi.
A adus doi pui fripti, pâine alba mare, stafide, brânza, o sticla
cu vin, o camasa noua si o pereche de ghete noi, tot de sevro,
se pare de la vreun mic magazin devastat.
- Vazusem ca vi s-au prapadit rau ghetele alea...
Am un moment de ezitare, de superstitie, daca sa îmbrac o
camasa de la jaf acum, în plina baie a mortii, dar sunt murdar
si cine poate sti când ne vom vedea bagajele. Pe urma, în
învalmaseala asta, fata de sacrificiile pe care le facem noi, si
întâmplarea, si stafiile razbunarii trebuie sa fie îngaduitoare.
De ghete nu mai vorbesc, ca mi se scâlciasera si se
strâmbasera de-mi face o adevarata placere sa le pot arunca.
- Dumitre, cheama pe gradati si da-le sa manânce bunatatile
de aici.
- Astea-s numai pentru dumneavoastra. A Mariei a adus si
pentru domnul plotonier.
- Da-le lor... Si, mai pe urma, doi insi sa plece pe jos, sa aduca
tot ce le trebuie la oameni.
As devasta un muzeu, as jefui o biserica pentru cei pe care-i
vad, cu ochii lor frumosi si credinciosi de câini osânditi, lânga
mine.
- Adu-mi un toc si hârtie pentru mine, Dumitre, daca gasesti.
Trebuie sa fac chiar asta-seara scrisoarea de donatie... Poate
ca la noapte ungurii primesc întariri si, cine stie, vom fi atacati.
Dintr-un atac de noapte, la baioneta, nu vad cum as scapa.
Dealtfel, împotriva indicatiilor reglementare, nu se trimit decât
câteva plutoane în padure, între care si eu, la cel mult
cincisprezece metri, iar înapoi, tot regimentul sta pe culmea
Magurii de veghe. O rapaiala de focuri la dreapta, la miezul
noptii, ne face sa tresarim, drepti, înfiorati. Din nestiut, vag
uimit ca în urma, în linistea lor, sunt oameni care au legaturi cu
noi, pe la trei noaptea primim ordinul sa luam în zori Tohanul-
Vechi, la vreo cinci kilometri de aci.
Sunt si incidente comice. Radulescu si-a adunat plutonul si le
tine oamenilor un discurs despre Patrie. Toti credem ca e o
parodie amuzanta si când colo aflam cu surprindere, de la el
însusi, ca a vorbit serios.
Cei patru kilometri dintâi îi strabatem în fuga peste livezi cu
pruni si meri, prin curtile oamenilor, caci, nestiind ce forte
avem în fata, ne e frica sa nu fim surprinsi. As vrea sa stiu ce
se petrece în sufletul taranilor si nevestelor care-si continua
lucrul. Nu, asta nu e razboiul adevarat. Va veni si acela. Pentru
atacul satului si al dealului din spate, suntem patru batalioane.
Fireste ca nu stim absolut nimic despre ce avem în fata, caci
statul nostru major se informeaza, pare-se numai de la oamenii
nostri de la aprovizionare, când se duc înapoi dupa ceai si
fasole.
Desi noaptea fusesem în avanposturi, sunt iarasi în linia întâia.
Câteva lucruri tot as putea spune despre Tohanul-Vechi.
Ca oamenii din plutonul meu s-au pornit asa de rau, ca nu s-au
mai oprit pâna au ajuns dincolo de sat singuri, cu toate
înjuraturile mele furioase (eram mai ales necajit pe Vararu,
care mânca varza, împusca drept în sus si nu vrea sa se
opreasca) si, mai ales, cu toate ordinele primite din urma: sa
nu înaintez prea repede ca voi compromite legatura trupelor
care dau atacul.
Ca m-a înspaimântat violenta si precizia focului nostru de
artilerie împotriva transeelor inamice.
Apoi, ca întâia oara mi-a dat ca un burghiu în inima, un glont.
Veneau rare, fâsâind, rupând, din când în când, cearsafuri de
sifon, invizibile. Unul a cazut la cel mult o palma de capul meu,
caci asteptam culcat, plescaind îndesat si metalic în pamântul
afânat al miristii. Unul singur, dar parca m-ar fi lovit în frunte.
Am avut, cu adevarat, impresia sleitoare ca acelasi plesnet
înfundat l-ar fi avut si în fruntea mea. Au mai fost apoi
numaidecât altele, dar sa ma descheie în tot sufletul, ca asta,
nici unul.
Al treilea - l-am stiut mai târziu - a fost ca luarea acestui sat,
pe care îl cucerisem aproape singur cu locotenentul Voicu (cel
ce ma înhatase de gât ca prizonier), a figurat în comunicatul
oficial de a treia zi, dându-mi acea senzatie ca: despre mine e
vorba, desi nu stie nimeni. Seara, iar masa îmbelsugata, cu
fripturi haiducesti si bunatati de tot soiul. Colonelul ia o masura
care socot ca a dus, încetul cu încetul, la faptul ca XX a luat,
cel dintâi dintre regimentele de infanterie, "Mihai Viteazul" la
drapel. Adica a hotarât ca nimeni nu doarme în sat, ci toata
lumea pe deal în avanposturi. Ofiterii lui XX au facut un razboi
de oameni necajiti si mestesugari trudnici.
Soldatii trimisi jos sa ne faca rost de bunatati pentru masa ne
vestesc ca prin satele cucerite si, cu toti cei doi ani de razboi,
bogate în vite grase, de soi si alte frupturi gospodaresti, multi
dintre cei de la trenurile regimentare si de la serviciile dinapoi
se dedau la un jaf rece si cu socoteala. Suntem toti indignati si,
daca ar fi dupa noi, i-am împusca neîntârziat.
Îl revedem acum pe capitanul Corabu. Compania lui "brigada
Corabu", cum o poreclim, caci a fost intercalata, la trecerea
frontierei, independenta, între brigada noastra si brigada
bucuresteana care a luptat la Predeal, a atacat cu atâta
hotarâre în aceasta noapte dintâi, încât a ajuns pâna la
Râsnov, în spatele frontului inamic, si a trebuit sa fie chemata
înapoi. Soldatii, nu numai ca nu l-au împuscat pe cel care-i
comanda, si care e acum înca si mai aspru, dar îl iubesc cu
mândrie ca au un asemenea sef si sunt foarte simtitori, ca si
sublocotenentul lor, la soaptele care îi arata drept cea mai
buna companie din regiment, în afara de faptul ca sunt si
unitatea cea mai bine hranita si cea mai tihnita, datorita
disciplinii aprige impuse de Corabu celor ce îl aprovizioneaza si
posturilor de veghe.

FATA CU OBRAZ VERDE, LA VULCAN

A treia zi, acum la Vulcan, colonelul ma cheama si-mi da ordin
sa plec cu o sectie în sat sa fac politie si ancheta. Au venit
femei, românce de-ale noastre, sa se plânga bocind ca de
îndata ce satul a fost parasit de unguri, casele au fost jefuite
de tiganii care locuiesc la margine. Vreo doua batrâne ma
întovarasesc pâna acolo, ca sa fac o perchezitie severa. A
plouat repede, apa s-a scurs, soarele a aparut iar din nori, dar
frunzele si iarba au straluciri de roua. În fata catunului de
bordeie, de cum ne-a vazut venind, a iesit toata tiganimea, si
asteapta înspaimântata sa ajungem la ea.
Am severitate în obraz, pe care ti-o da apropierea, nici o clipa
întrerupta, a mortii. Sunt hotarât sa procedez exemplar.
- De ce-ati jefuit satul?
Ma întâmpina protestari cu vocea înmuiata, ochi mariti, mâini
uscate de batrâni, ca de mumii. N-au furat ei, nu s-au atins de
averea nimanui. Fac semn oamenilor sa-i înconjoare. Ca la un
îndemn al celor mari, sau, cine stie, întelegând din carnea lor
frageda primejdia, vreo sapte-opt danciuci, nu mai mari de
cinci-sase ani, ba unii mici ca de trei, cu picioarele si burtile
goale, cad în genunchi în apa ramasa în fagasul rotilor. Sunt
frumosi ca îngerii din Madona Sixtina a lui Rafael.
- Si-acum, cu ei toti...
Dar ma întrerup, caci între ei e o fata de vreo cincisprezece sau
saisprezece ani, mijlocie de statura. Are obrazul desavârsit
oval, de culoarea chihlimbarului verzui, iar ochii ca niste prune
lungi, verzi. Acest joc de feluri, de la arama roscata a parului,
la verdele galbui al obrajilor fara pata, ca o apa, si la verdele
albastrui al ochilor, ma uimeste de ramân o clipa încremenit.
Sugestia picturala nu ma paraseste si surâd gândind la Mona
Vana. Pe urma, scurt, militareste:
- De ce ai furat?
Întoarce dispretuitor capul într-o parte, ridica din umerii taliei
mici, saltate:
- N-am furat.
Mi s-a uscat gura si devin nervos:
- Cum n-ai furat?
Râde de i se vad dintii albi, cizelati într-o neasemanata mica
potcoava de fildes si întoarce capul într-o parte, cu o mâna în
sold.
Ma duc mânios spre ea, smucesc de sortuletul albastru de
Gretchen, pe care-l are peste rochie.
- Asta-i al tau? Nu vezi ca se cunoaste cât de colo ca e furat? Si
umbreluta asta rosie?
Tine în mâna si o poarta izmenit, asemeni cochetelor de
opereta, o umbreluta de matase visinie.
- Daca ploua? si-si suceste mijlocul subtirel de are acum talia
toata întoarsa în laturi.
- Daca ploua, trebuie sa furi, ai? si scurt: Am sa te împusc.
Face cu piciorul gol si masliniu, pâna la genunchi, mic de pus în
vitrina de farmacie, urme ca de sarpe în noroi si raspunde, fara
sa se uite la nimeni:
- De ce sa ma împusti?
Sunt furios.
- Pentru ca furi... întelegi? pentru ca furi... pentru ca esti
"hoata".
Danciucii stau mereu în genunchi, cu mâinile a rugaciune, cum
au fost poate învatati, si restul tiganimii priveste pierduta de
spaima.
- Unde stai? si o pironesc cu privirea.
Îmi arata cu mâna vag si surâde semet, cu buzele rosii si
îmbietoare ca vinul negru.
E în mine o nehotarâre, parca aproape de panica.
- Hai acolo, hai la ea!
Mergem, toata gloata însa, spre catunul cu casute vechi si
strâmbe, boite galagios cu rosu, albastru sau galben tare.
Soldatii scotocesc prin casa, nu mai stiu nici eu daca gasesc
sau nu "corpuri delicte".
Sunt enervat, e în mine o rascolire de cusca întarâtata.
- Ajunge, venim mâine sa facem perchezitie din nou. Bagati de
seama, aveti timp sa dati înapoi ce-ati furat. Pe asta - si o arat
soldatilor cu dispret - o luam cu noi, hotia ei e dovedita.
Încep sa se vaicareasca toti batrânii sa le lasam fata. Ochi
speriati, fete de ceara si mâini negre care se întind spre noi...
- Lasati-o, nu a furat!... Ma prind târât de veston: nu a furat.
- O sa vedem, la judecata.
O asez între santinele si pornim spre sat. S-a înserat, aerul e
aburit... si începe iar sa se cearna, racoros. Merge cu picioarele
goale, lasând urme ca mângâierile în noroi, sucind mereu
umbreluta rosie. Când, ca sa treaca vreun sivoi, întoarce talia
în laturi, sânii mici, strânsi de sortul strâmt, par înveliti ca într-
o îmbracaminte, anume facuta pentru pastrarea lor, ca pumnii
strânsi în manusi.
Coborâm mereu spre sat, când din senin începe o rapaiala
speriata de focuri. Pe deal, la stânga, regimentul, alarmat, se
formeaza pe unitati. Sunt mereu sub obsesia regulamentelor.
Trebuie sa parasesc totul, ca sa alerg unde se aud focurile de
arma. Ne oprim. Oamenii ma privesc nedumeriti, nestiind ce sa
faca. Ramân un timp nervos, pe gânduri.
- Dati-i drumu... si mi-e privirea grea de framântare.
Se apropie de mine, mi-a luat capul sub umbreluta rosie si, cu
gura aproape de a mea, ma întreaba, privindu-ma cu ochii
acum verzi, adânci si copilarosi:
- Eu ce fac?
O privesc încruntat, mânios:
- Ce faci? Te duci acasa... hoato.
Pune mâna micuta si mângâioasa, ca o pasare, pe mâna mea..
si încet, în soapta calda si buna:
- Ramâi si dumneata.
Acum întorc eu capul într-o parte, ca sa n-o privesc în ochii
verzi si limpezi ca apa umbrita de salcie.
- Lasa-ma-n pace!
Si pe mâna mea, mâna ei a devenit calda ca apasarea unui sân
mic.
- Vino la noapte, vin eu în sat...
As vrea sa-i strivesc buzele, sa-i acopar ochii, dar îi azvârl
numai mâna de pe mâna mea.
- Nu se poate... Ramân aici.
Plec coplesit de o prabusire de tristete si simt toata umezeala
serii în mine. Când dupa vreo zece pasi întorc capul, e mereu
cu picioarele goale în noroi, în sortul albastru de Gretchen, în
jurul capului oval si masliniu cu umbreluta ca o aura rosie, de
sfânta a pacatului.
Si, când, dupa ce am strabatut marginea satului, întorc capul,
vad mereu silueta ramasa pe loc si umbreluta rosie.
Pâna s-ajung la regiment, situatia se si lamureste. Era o
recunoastere inamica pusa imediat pe fuga. Fac iarasi, fara sa
vreau, o constatare penibila pentru inteligenta mea. De câte
ori, înainte de lupta, pun manusile de piele bruna, totul se
rezolva usor. Stiu ca e stupid, dar este peste puterile mele ca
sa nu constat coincidenta asta.
Adorm cu gândul la obrazul atât de limpede masliniu, si la
teama de a nu ma trezi laolalta cu toti, noaptea, cu inamicul,
asemeni unui urs, în tabara. Îmi spun ca as vrea sa traiesc, ca
sa pot sa viu în timp de pace aci la Vulcan, sa mai întâlnesc din
nou pe fata asta cu trup de serpoaica. Noaptea, o ploaie care
rasturna din cer galeti, m-a facut sa deznadajduiesc ca mai
apuc teafar zorile. Am pus, când hainele mi-erau înscortosate
de apa, de prisos o foaie de cort în cap.
Tocmai pe la ora trei, a doua zi, primim ordin sa ocupam
Codlea. E o "cota" uluitoare, ca o caciula de câteva sute de
metri, de jur împrejur neavând decât câmpie sau movile mai
rasarite. Nici un munte adevarat nu da atâta impresie de
înaltime. Domina câmpia neteda pâna la Tâmpa Brasovului.
Simtim toti ca aici va fi întâia lupta grea. Orisan si cu mine, ca
strategi si tehnicieni ai batalionului, suntem consultati cu
îngrijorare de catre camarazii ceilalti, care ne cred, pare-se, si
chiromanti.
- Cred ca nu trebuie sa atacam în nici un caz înaltimea, e de
parere Orisan, cu jumatate privirea spre oamenii care se
încoloneaza, cocosati de ranitele înca ude de azi-noapte.
Trebuie înconjurata.
- Si-asa va fi greu. E un punct de observatie, care va fi aparat
cu disperare. Se formeaza coloana. Oamenii se închina, iar eu
îmi pun manusile. E un refugiu de lasitate atât de intima, ca
niciodata nu l-as spune nimanui. Nici lui Orisan, nici lui Tudor
Popescu.
La Codlea n-a fost lupta, n-a fost nici la Tântar. Într-o seara
numai, când divizia ne-a dat inamicul la nord-est, a fost o mica
încurcatura. Desi noi luptasem tot timpul spre vest, a trebuit sa
executam, oricât am fost de uluiti, ordinul diviziei si ne-am
asezat în avanposturi cu fata la nord-est, deci cu spatele la
dusman, pur si simplu. Pe la miezul noptii, o recunoastere de
husari, care n-a dat peste nici o santinela, s-a poticnit chiar de
corturile ofiterilor. Ne-am speriat noi, dar s-au speriat si ei si au
rupt-o la fuga. Pe urma am întors posturile si ei si au rupt-o la
fuga. Pe urma am întors posturile cu "fata la spate". Mai târziu,
iar o scurta si vehementa încaierare, si ajungem pe malul
Oltului.
Acum stim precis ca inamicul s-a retras pe celalalt mal,
deluros, ridicat ici-colo chiar din apa, ca un perete, pe când
malul dinspre noi formeaza un adevarat ses. Nu vom ramâne în
aceasta câmpie batuta de focurile inamicului. Paralela cu apa,
la vreun kilometru de ea, mereu de-a lungul ei, e o râpa de lut
galben, adânca. Acolo ne vom ascunde asteptând ziua de atac.


ÎNTÂMPLARI PE APA OLTULUI

Malul deluros pare sa fie puternic ocupat. Se vad ici-colo retele
de sârma, creneluri de transee. Ma întreb cum vom trece apa
adânca si vijelioasa a Oltului, sub focul mitralierelor. Am
anticipat viziunea miilor de morti, a uraganului de obuze, a
trupurilor zvârlite în aer.
Unii sunt de parere ca niciodata nu vom izbuti sa ajungem
acolo.
Cunoastem aci, din nou, artileria lor; dar loviturile vin rare.
Sunt si aici întâmplari comice. Stam adesea câte doi-trei ofiteri
prieteni, deasupra râpei, pe mal, la taifas si masuram,
cercetam malul celalalt (când împadurit, când râpos, mâncat
de ploi si transee) pe toata lungimea frontului de peste treizeci
de kilometri.
Asa, într-una din zile, în urma unei explozii, ne pomenim
rostogoliti peste cap, ca niste berbeci, în fundul râpei. Obuzul
lovise la câtiva metri departare, rupsese malul si-l prabusise cu
noi cu tot. Era de calibru mare, însa nu parea sa aiba o
încarcatura prea buna. Dar peste doua zile, când o baterie a
noastra a deschis focul asupra dealului din fata, am avut,
pentru întâia oara, privelistea unui duel de artilerie. Peste zece
minute, cea româneasca, spre extraordinara noastra
surprindere, era redusa la tacere. Doua tunuri erau sfarâmate
complet. Era o înjunghiere în orgoliu, ca înfrângerea
sampionului român la circ. Niciodata în cartile de citire, sau în
luptele copilariei dintre noi si turci, nu biruiau turcii. Pentru
întâia oara aveam, de asemenea, impresia ca vad obuzele
înainte înca de a cadea în tinta. Poate din cauza încalecarii
imaginilor, dar când focul e intens si esti sub traiectorie, le vezi
ca niste mici comete de fum si otel la punctul de cadere. Fara
îndoiala ca este mai mult o sugestie sau, cum aflam mai târziu,
o lovitura semipercutanta. Dupa ce a terminat cu bateria,
artileria inamica si-a plimbat loviturile pe tot frontul, cu mânie
si vadite intentii de represalii. Nu e semn bun pentru ce are sa
vie.
Începând de a doua zi, pozitia devine statornica. Suntem destul
de bine adapostiti si mi se par suportabile loviturile. Admirabila
conducere a focului ne pune pe gânduri si încep legendele
spionilor, ale telefoanelor subterane.
Totusi în fiecare zi ne ridicam pe malul râpei si privim dealul de
dincolo, cu mistuitoarea curiozitate cu care un condamnat ar
privi pe fereastra cum i se construieste esafodul în curtea
închisorii. Întârziem mereu, caci stim ca se fac pregatiri anume
pentru marea lupta. Aflam de caderea Turtucaiei si o socotim
ca pe o cadere oarecare a Branului, destul de umilitoare,
dealtfel, pentru ca s-o putem admite.
Într-una din nopti, pe când eram în garda mare, avanposturile
ne semnaleaza un atac inamic. Cu o seara înainte
patrunsesera dincoace de Olt, în satul Venetia, neocupat de
noi. Pe câmpia mare si neteda ca un lac, înainteaza spre noi un
lant de tragatori, caruia în întunericul vag negricios le disting
siluetele negre ca pacura. Se apropie ca niste spirite ale noptii.
Mi-e frica si mi-e frig. Pornim cu compania desfasurata înaintea
lor pe muteste. Tremur atât de tare, îmi clantane dintii în asa
fel, ca mi-e teama sa nu simta cei de lânga mine. Nu pot
raspunde din cauza asta la o întrebare soptita a capitanului
Floroiu, care e foarte hotarât si foarte linistit. Nu pot sa stiu
precis de ce tremur atât de nervos, de frica sau de frig (caci
sunt îmbracat usor, ca în seara când am plecat). Îmi simt
muschii de deasupra genunchilor tremurând, fara nici o
senzatie de oboseala. Dupa un timp lantul lor se opreste si se
opreste si al nostru. Stau asa ca vreun ceas, iar când se
încenuseaza noaptea, trimitem înainte o patrula care ne
anunta ca s-au retras.
A doua zi, jos, în râpa cu maluri crapate si cu fundul de pârâias
uscat, unde avem câteva corturi, vine un taran, mustacios si
uscat la fata ca un mucenic:
- Domnule comandant, am sa va spun o vorba...
- Ce? spune...
Vorbeste încet, rar, cu bratele încrucisate, acoperindu-si cu
mâna mustata si gura.
- Sunt în sat doua fete spioane.
Tresarim toti speriati. E ca si când o stafie ar fi semnalata real.
- Da, da... Sunt doua surori care s-au avut bine si cu ofiterii
unguri, ca sunt frumusele, iar acum le trimit mereu stiri
dincolo.
Colonelul îsi ciupeste mustata "kaiseriana".
- Cum le trimit ele stirile?
- Pai acum, drept sa va spun, eu nu stiu... Da le trimit... o fi la
telefon... o fi trecând noaptea... ca tare bine cunosc Oltul... nu
stiu.
- Ce fel de fete sunt astea?
- Frumusele, drept sa va spun... ca de-aia se si uita ofiterii la
ele... Si cu untarofiteri de ai dumneavoastra petrec mereu.
Nimeni nu stie nimic.
- Gheorghidiule, ia patru oameni si vezi ce e acolo.
Omul ma duce pâna aproape de poarta casei lor, înalta,
amintind de portile sasesti, si pe urma se da mai în laturi, sa
nu fie vazut.
- Asta-i casa... e casa lor... Le cheama Maria si Ana Manciulea.
Înauntru e chef cu strigate si cântece. La bataile noastre în
poarta, au aparut în pridvor cele doua fete. Una e scurta, sa tot
aiba douazeci de ani, cu ochii mari caprui si fata rotunda de
tarancuta sanatoasa.
- Ce-i cu dumneavoastra aci?
- Petrecem, domnule ofiter... petrecem si noi de bucurie ca au
venit românii nostri... Poftiti si dumneavoastra, ca avem pui
fript si vin bun...
Ar trebui sa fac pe detectivul, dar nu stiu cum sa-ncep. Dupa
înfatisare, nu mi se pare nimic suspect. Sunt foarte strâmtorat.
- Asculta, pare-mi-se ca dumneavoastra faceti spionaj.
Se jura, se vaicaresc fara lacrimi, ca niste marchitani.
- Vai, domnule ofiter, cum se poate sa spuneti asta? Auzi?! Sa
spuneti ca suntem spioane? Si noi, care nu mai puteam de
bucurie când am vazut ca vin românii nostri...
Ma întorc si las lucrurile cum au fost.
Colonelul e furios când afla ca n-am gasit nimic care sa se
potriveasca temerilor noastre.
- Se poate, domnule, om inteligent, sa nu pricepi nimic atunci
când vezi chefurile astea? Du-te imediat, fa o noua perchezitie,
aresteaza-le si lasa acolo un post pâna mâine.
Ma întorc, fac o noua perchezitie la lumina lumânarilor, caci
acu e noapte, si, negasind nimic, le spun totusi ca sunt
arestate. Las acolo un caporal cu trei schimburi de santinela.
Femeile sunt sfârsite de groaza. Din tot cheful de dupa-amiaza
a iesit un mormânt.
Dupa miezul noptii, a început sa ploua si apa se scurge siroaie
prin pânza corturilor joase, dar mai ales vin siroaie de
dedesubt de ne uda culcusurile. Nu mai poate dormi nimeni.
Când, pe la unu, primim ordin de plecare, zapaceala devine
lugubra. Oamenii nu se pot gasi decât întrebând necontenit
unii de altii, nu se pot desface repede corturile, nu e loc de
încolonare în râpa îngusta.
- Domnule colonel... am în sat... spioanele acelea...ce fac cu
ele?
La lumina unui felinar de macagiu, consulta cu maiorul de la
batalionul al II-lea si cu aghiotanul lui o harta mica, fara sa
gaseasca punctele cautate.
- Domnule colonel...
- Ce-i, domnule? si de-abia ridica, sâcâit, ochii de pe harta, pe
care se plimba, cautând, degetul gros al maiorului.
- Ce facem cu fetele alea?... Spioanele?
E uimit:
- Lasa-ma, domnule, în pace... de astea îmi arde mie acum?...
Ei, pacatele mele...
Reiau înfiripat:
- Domnule colonel... am un post acolo...
E furios.
- Lasa-ma, domnule, întelege odata...
Totusi, abatut, nu stiu ce voi face, si starui:
- Ce sa fac cu ele?
- Ce sa faci? Împusca-le... domnule... fa ce vrei. Dar lasa-ma în
pace... Împusca-le...
Mi se face gol în cap. Plec aiurit.
- Domnule maior, am un post de trei oameni în sat... Ce fac cu
fetele alea?
- Ce fete, domnule? Lasa-ma în pace cu fetele dumitale. Ei,
gata a noua?
- Domnule maior, ma scâncesc enervat.
- Du-te, domnule, la colonel si-ntreaba-l.
- Am fost.
- Ei, si? Ce ti-a spus?
Nu prea îmi vine sa marturisesc.
- Mi-a spus sa-l las în pace... Sa le împusc si sa-l las în pace.
- Floroiule, ti-ai strâns oamenii?... Corabule, gata? Vedeti sa nu
faca nimeni zgomot în timpul marsului... sa puie bidoanele în
buzunare, sa nu atârne.
- Domnule maior, ce fac?
- Lasa-ma, domnule, în pace... Împusca-le daca ti-a spus
colonelul si termina, fugi la pluton.
Ma hotarasc sa las si eu pe caporal, sa faca asa cum i-o trasni
prin cap, ca la joc de noroc.
Pornim oarecum înapoi, departându-ne de Olt. E un drum de
care, anevoios, si ploua mereu. Oamenii aluneca, se lovesc unii
de altii si înjura amarâti. Se amesteca mereu rândurile.
Înspre zorii zilei, cineva se alatura de mine în pas, ca o umbra.
- Dom sublocotenent...
- Ce e, ma? Cine esti?
Si, mereu în soapta, rasuflând greu:
- Eu. Niculae Zamfir, caporalul...
- Ei, ce?
- Am adus femeile alea cu noi.
- Ma, esti nebun?
- Uitati-le...
Amândoua, în camasi, cu picioarele goale, cu câte o brodoada
pe umeri, merg alaturi, pazite cu baionetele, prin ploaie.
Las lucrurile asa.
În zori poposim într-alta râpa.
- Domnule maior!
- Ce e?
- Caporalul a venit cu femeile...
Cât e de gros, maiorul se cruceste.
- Aici?
- Aici.
- Draga, daca o da cu ochii de ele colonelul, nu mai scapa...
trimite-le imediat cu caporalul la brigada.
Ceea ce si fac, bineînteles.
A doua zi aflam ca noaptea vom trece Oltul la Krihalma. Agonia
se apropie de sfârsit... Luam o pozitie de plecare într-un luminis
de padure si ne pregatim sufletele cum se pregatesc
cosciugele si hainele mortilor. Formele si culorile devin iar
ireale.
Pe la patru vine comandantul brigazii. Ne-aduna pe toti ofiterii
în cerc. Totul e palid.
- Colonele... va sa zica ne-am înteles?...
Ascultam abatuti explicatiile care nu spun absolut nimic. Vom
ataca noaptea, fara cea mai mica pregatire de artilerie.
Unul spune, cu glas umbrit, gândul tuturor:
- Domnule general... dar e apa adânca... poate de doi-trei
metri. Si curentul e iute...
Brigadierul ramâne nedumerit.
- De, stiu eu?... Sa puneti pe cei mai înalti la dreapta... Sa se
tina oamenii unii de altii... Ce vreti sa faceti?
Orisan surâde si ma priveste consternat.
Altul spune, nesigur, parca la întâmplare:
- Si pe urma, în vad, sunt sârme întinse dedesubt în apa, ca sa
ne încurcam în ele...
Brigadierul nostru parca întâia oara se gândeste la asta. Îsi
apropie sprâncenele stufoase.
- De, stiu eu?... Colonele... Sa pui sa taie din padure craci... sa
faceti niste cangi ca sa smulgeti sârmele din apa.
Acum îsi întinde mustata mare, carunta.
Ne privim unii pe altii cu o nedumerire de animale duse la
abator. Pentru asta am stat o saptamâna în loc?
Colonelul gâfâie emotionat, palid, nelinistit.
- Da... sigur... vedeti... domnule general... o sa fie greu... Ei au
posturile de mitraliere cu tevile atintite de cu ziua...
- Or fi, da ce vreti sa facem?
Corabu, negricios si îndesat, se apropie si arata apoi, dincolo,
pe malul celalalt, un mot stâncos:
- Domnule general, trebuie ocupat întâi gurguiul ala, ca pe
urma cade toata pozitia.
Zâmbim vag cu toti, ca în fata unei imposibilitati, si generalul
întreaba dispretuitor:
- Sa-l luam... sigur sa-l luam... Da cine sa-l ia?
Capitanul, singur parca îmbracat în piele de ofiter reglementar,
raspunde scurt:
- Îl iau eu, cu compania.
Generalul îl priveste si mai dispretuitor, sincer dezgustat de
atâta fanfaronada, si gaseste ca nu merita nici un raspuns.
- Asa, colonele... Si uitam sa-ti spun... Nu iei decât doua
batalioane. Unul îmi ramâne mie ca rezerva a brigazii.
Dupa un scurt schimb de vederi între comandantii de
batalioane, se gaseste ca e rândul nostru sa fim trecuti la
rezerva...
Nu stiu, rasuflu usurat. Înca doua-trei ore câstigate fata de
ceilalti.
Asta pretuieste ca o amânare de operatie, cu câteva minute.
De cu seara ne punem în miscare si pe la miezul noptii, dupa
ce strabatem, în liniste de mormânt, distanta de vreo doi
kilometri, printre case tacute, stinse, ca locuite de stafii, ne
oprim lânga terasamentul înalt al unei cai ferate. Noi vom
ramâne adapostiti acolo. Se stie ca inamicul are posturile de
paza dincoace, spre noi, în câmpie.
Trebuie ca, pâna nu prind ele de veste, oamenii dinainte sa se
strecoare, unul câte unul, în spatele lor, sa se adune acolo pe
companii si pe urma sa porneasca atacul... Daca se poate, sa
treaca apa chiar, pe tacute, si numai în urma sa deschida focul.
Planul mi se pare irealizabil. Dealtfel, stim ca pe tot frontul de
treizeci kilometri, Oltul va fi trecut la noapte de întreaga
divizie. Un regiment care a facut o încercare cu doua zile
înainte a fost însa respins, stim si asta, cu pierderi.
Cei care au plecat în fata ni se par plecati în noapte, pe lumea
cealalta. Ce pipaie, ce vad, ce simt acum, în clipele astea?
Dupa vreun ceas abia, auzim un semn de viata... si semnul de
viata e o întâie rapaiala pripita de focuri, care sfâsie noaptea,
pe drumuri înalte catre stele. Începe un hau metalic, asurzitor,
de mitraliere care macina, tocând banda dupa banda ca un nai,
latrând viu de tot, sperios, ca un motor de motocicleta.
Nu stim ce e înainte, cu toate ca e luna si eu caut mereu sa-mi
închipui ce vad în fata lor ochii celor de acolo. Ma simt prea
subtire, dar parca manusile pe care le-am pus de la început tin
de cald. Sabia am dat-o la caruta de bagaje, iar arma nu port,
ca sa pot fi mai usor si pentru ca simt ca, de aproape, nu voi
putea ucide niciodata.
Stam îngramaditi în dosul terasamentului si asteptam mereu.
Toata noaptea dureaza clocotirea de cazan, din care nu vedem
nimic. E un alt tarâm, la poarta caruia suntem.
Pe urma încep sa-i vina generalului vesti, ca niste sentinte, din
toate partile... Batalionul I din XN respins, batalionul III din
acelasi, respins. Patrulele de legatura aduc si ele vestile care
deschid morminte, de pe tot lungul malului. Batalionul XM
respins... regimentul XR respins.
Numai în fata, de la patru sute de metri din dreptul nostru, nu
e nici o stire. Din când în când, doar câte o impresie de
oboseala, de scadere de înversunare, dar pe urma rapaielile
revin cu si mai mare furie. Nu ajung vaiete omenesti, dar
trebuie sa fie.
Se încenuseaza din ce în ce noaptea si se alburesc luminisurile.
Lamurim în fata noastra culmea amfiteatrului înalt - cu copaci,
pasuni, case - care pazeste vadul si care se creeaza acum din
nou, din neantul noptii si al necunoscutului. Când zorii devin
înca si mai albiciosi, vedem pe culme siluete de soldati inamici,
iar pe dreapta pâlcul unei mitraliere. Doua mici tunuri,
"puscoace" de cincizeci si trei, pe care le avem între noi,
încearca zadarnic sa puie în bataie. Intervin Corabu si Orisan,
care dupa aceea si ochesc cu ele. Un obuz, tras de nu stiu care
dintre noi, sparge pâlcul mitralierei, care amuteste, lasând
doar pe celelalte sa continue. Sunt pur si simplu uluit de
aceasta precizie. Lanturile de tragatori ale ungurilor încep sa
se coboare, ca sa atace, de unde deducem cu uimire si cu
rasuflet oprit ca ai nostri au trecut (si sunt în pericol sa fie dati
înapoi).
"Batalionul trei, înainte!" trece comanda din gura în gura, si la
lumina diminetii pornim într-o goana de cross-country. Sar prin
baltoace, peste santuri de scurgere, alunec într-o fâneata, iar
ma ridic si trec mai departe. Privelistea aparuta din evaporarea
noptii e noua ca la facerea lumii. O moara... lânga ea câteva
capite de fân si pe urma apa tulbure, cu sivoaie puternice, a
Oltului blestemat. Mantale, ranite si ici-colo cadavre si raniti.
Pe o capita, cu caciula fumurie si tuguiata, un ofiter ne
întâmpina râzând si ne face semn de salutare cu mâna. Aflam,
din fuga, ca are matele scoase afara.
Si neîntârziat intram, fugind mereu, în apa. Valurile împing
puternic, dar nicaieri apa nu trece de gât. Dincolo, în lunca,
acelasi spectacol. Mantale omenesti... ranite... câtiva raniti,
câteva cadavre... Mai la stânga, lânga doua salcii, lungit drept
pe spate, cu picioarele lipite si mâinile întinse lânga el, pe
pamânt ca pe catafalc, în manta neagra cu sireturi rosii, cu
gulerul ridicat si chipiul rosu în cap, un mort.
Colonelul...
În fuga ma abat trei pasi, cu arma în mâna, cu baioneta pusa,
si întreb cu deznadejde pe soldatul care sta într-un genunchi,
alaturi:
- Domnu colonel?...
Mi se umfla pieptul de emotie, dar alerg mai departe, alaturi de
oamenii mei. Inamicul se razgândeste si o ia la fuga înapoi.
Bilantul noptii... Trupele noastre au facut opt sute de prizonieri
si au luat tot malul. Colonelul trecuse apa noaptea, cu întâia
companie, fara sa fie simtiti. Compania a doua a fost surprinsa
în apa de mitralierele concentrate, deoarece postul lor a prins
apoi veste si a dat alarma. Compania a pierdut mai mult de
jumatate din efectiv. A fost un moment de groaza si urlete.
Colonelul a fost omorât în zorii zilei, cu câteva clipe înainte de
a vedea noi, cei de la rezerva, pe inamic pornind la contraatac,
din fumegarea laptoasa a diminetii.
Când, într-un sat de pe celalalt mal, catre seara, îmi usuc
hainele, grele înca de apa Oltului, ordonanta îmi aduce, uimit o
veste neasteptata.
- Dom sublocotenent...
- Eh?
- ... stiti, Maria Manciulea? spioana? spioana de ieri noapte?
- Ei, spune, ma...
- Am întâlnit-o... e aci... I-a dat domnul general de la divizie o
mie de lei si o pereche de bocanci... A trecut Oltul în fruntea
unui regiment... ca sa-i arate drumul.
Aveam s-o întâlnesc si eu peste vreo doua saptamâni, alergând
bucuroasa spre mine si certându-ma prietenos:
- Vezi, domnule sublocotenent, ai vrut sa ma împusti... si eu
am trecut Oltul cu soldatii nostri.
Ranit, în Bucuresti, aveam sa-i vad, în vitrina la "Julieta",
fotografia alaturi de regina si doamnele de onoare de la palat.
Aveam sa aflu ca are "Virtutea militara" de aur si sa citesc în
gazete întâmplarea ei, fara complicatia cu arestarea sub
banuiala de spionaj. La Iasi aveam s-o vad din nou, cautându-
ma bucuroasa în gradina Copoului si aratându-mi ca a fost
înzestrata si luata la un spital de sub îngrijirea reginei. Ba
acum am auzit ca e si în cartile de citire.
Seara, la masa, ne întâlnim într-o casa gospodareasca
împacati, si ca putem mânca întâia oara cu "masa pusa", si ca
putem dormi, întâia oara de la intrarea în razboi, într-un
asternut. Schimbam impresii.
- Orisan, n-a fost nici de data asta razboi... Ce crezi?
- Nu... cred ca nu... Dar are sa fie... Ca este de unde.
Si totusi, moartea colonelului da o impresie de târât si
înlacrimat multumirii de a ne gasi fiecare din noi, cei scapati, în
viata.

POST ÎNAINTAT LA COHALM
Batalionul nostru era acum bine înaintat, la zece kilometri
peste dealurile de dincolo de Olt, în Cohalm. Un orasel cu strazi
rural de largi, cu case sasesti, cu porti înalte, închise si cu
ferestre ca de cetate. O piata întinsa în mijloc - poate pentru
bâlci, duminica. E asezat la întâlnirea a doua vai, din fundul
carora urca usor coaste line, de un verde dulce, baltat ici si
colo de pete negre - petice risipite de padure.
În fiecare zi aveam încaierari de avanposturi.
- Bitte, ein Milch-Kaffee.
- Es wird glei' kom', raspunde vecina mea, sasoaica tânara si
frumoasa ca o vaca elvetiana.
- Wenn das Kaffee gut schmeckt werde ich ihr Mann heute
herbringen. Caci mi-a spus ca barbatul ei e în satul vecin,
sergent în trupa care ocupa satul.
- Gott sei Dank, dar könnten Sie machen!
N-am început sa moi felia lata de pâine în cafea, ca începe o
rapaiala de focuri si soldatul navaleste pe usa:
- Ne ataca, domnule sublocotenent.
Iau arma din mâna lui, ca sa i-o dau la poarta iar înapoi, pun
manusile si ies în fuga pe usa.
Aproape de prânz ma întorc obosit si flamând.
- Mein Milch-Kaffee bitte...
- Und mein Mann? si aduce iar cafeaua.
- Es wird zum Morgen sein.
Adesea ne plimbam dupa-amiaza pe ulitele pustii ale târgului,
pe care nu întâlnim decât soldati de ai nostri si curieri de la
regiment.
În ziua aceasta tomnatica si luminoasa de septembrie - cum
venim spre popota - târgul ne pare pustiu. Pretutindeni obloane
trase, porti zavorâte si nici un trecator. E ascunsa toata lumea
dincolo de portile grele de stejar, ca în niste temnite.
Ba nu! O Gretchen mladioasa, cu stiutul sort albastru, a iesit
dintr-o curte pe furis, cu o miscare de soarece curajos, si da,
surprinsa, cu ochii de noi. Îi e frica si tremura stând pe loc. N-
am facut nimanui nimic. Dar e razboi.
La popota aflam vesti tot mai rele despre Turtucaia. Nimeni nu
ia însa lucrurile în serios, mai mult ne necajeste faptul ca nu
suntem, înca schimbati. Ne e dor de liniste si aci zilnic suntem
sâcâiti de patrulele unguresti din Fischer si Stena. Dimineata si
seara suntem regulat alarmati de rapaiala violenta de focuri,
care face sa vuiasca vaile. Ne e dor de o noapte, doua, de
somn fara grija.
Se manânca fara pofta, în camera îngusta, în care ne-am
înghesuit cu totii, sub protectia platelor si insuportabilelor
maxime brodate, pe pânze atârnate de pereti: "Dein Vaterland
sollest du..." etc.
Vine soldatul popotar al regimentului si este primit cu strigate
vesele. Ne aduce vin.
- Sa traiti, domnule capitan, mi-a dat de la regiment vin numai
pentru o zi; domnul sergent Florea zice ca pisemne veniti
dumneavoastra la noi la rezerva, de mâine.
Daca zice domnul sergent Florea, asa trebuie sa fie. Domnul
sergent Florea e doar de la statul-major. Se ciocnesc paharele
de proba, asa.
La poarta s-a oprit însa din goana un calaret si, în timp ce
privirile noastre se întretaie, brusc nelinistite, în odaie a si
intrat un flacau îmbracat taraneste, asudat si de abia
rasuflând.
- Domnule comandant, ne jefuiesc ungurii, scapati-ne!
Comandantul batalionului îl masoara linistit cu ochii mici
verzui, cu mustata întrebatoare:
- De unde esti?
- Suntem din Stena. Iaca ici peste deal. Ne-o prapadit. Au venit
acuma o multime de tunari si aduna vitele oamenilor. Pe cine
se împotriveste, îl gateste cu arma.
- Sunt multi?
Dar baietandrul se încurca. Se vede cât de colo ca întrebarile
acestea nu patrund în gândul lui, rascolit si framântat de cele
de acasa.
- Sunt multi, domnule comandant. Si parca fiindu-i teama ca n-
o sa mai mergem: Adica nu - sa tot fie la cincizeci-saizeci. Au
descalecat la primarie.
Capitanul Floroiu - caci maiorul Dimiu acum comanda
regimentul si e în rezerva la divizie - sta pe gânduri câteva
clipe; pe urma îsi schimba privirea linistit, pe fiecare pe rând, si
se opreste asupra mea. Ca toti novicii la comanda, capitanul
da ordine complete si cu voce importanta:
- Sublocotenent Gheorghidiu, ia-ti plutonul si vezi ce este. Daca
poti, intra în sat si strânge armele locuitorilor. Ai grija sa nu fii
surprins. (Se stie ca o parte din populatia sasa ne e înversunat
ostila). Ia ostatic pe primar pe timpul cât faci perchezitiile.
Ma uit cu parere de rau la friptura care îmi ramâne în farfurie.
..................................................
....
Prin ambele santuri pline de buruieni ale soselei asternute cu
praf de munte, însirati unul dupa altul, alergam aproape, pâna
la Stena, care este dupa o muche de deal, la patru-cinci
kilometri. Ma simt înfierbântat, îngrijorat.
Pentru întâia data am raspunderea unei actiuni. În mic sau în
mare - în fata mortii - evident ca lucrurile se petrec la fel. Si eu
am impresia ca am sa dau o mica batalie "în stil mare". Voi
împarti deci plutonul în linie de tragatori si în rezerva. Mi se
pare însa ca nu-mi ramâne nimic din pluton. Deci nu... Dar
oamenii alearga - timpul trece, material de iute, si eu nu sunt
în stare sa iau o hotarâre. Daca ma apropii de micul sant al
soselei, e limpede ca voi fi vazut. Daca as lua-o prin tarlalele
de porumb rosiatic din dreapta sau din stânga drumului alb, mi
s-ar risipi oamenii.
Ce fac? Ne apropiem tot mai mult... De dupa deal vom vedea
dintr-o data satul cu acoperisurile lui rosii de tigla, cu biserica
saseasca, ascutita, cu un tais înfipt în albastrul cerului.
Si timpul fuge parca mânat de picioarele mele sau mânându-le.
Dar, la cotitura soselei albe, apare un calaret cenusiu.
În porumb! Ne trântim toti pe brânci în sant sau dupa
musuroaiele de pamânt afânat si uscat de la radacina
cocenilor.
- Sa-l prindem, domnule sublocotenent. Nu trageti nimeni,
baieti... nu trageti, nu trageti! Soldatii mei îsi dau ordine
singuri. Nu trageti nimeni!
Calaretul se apropie tot mai mult, leganat în sea, saltând în
trap batut, aplecat pe cal. La o suta de pasi în urma lui, apare
dintre copaci, din lumea lor, un altul, si pe urma înca unul.
În tot peisajul încremenit, viu colorat de amiaza, de-a lungul
soselei albe, ei sunt singura miscare.
O "recunoastere". Oamenii sunt încalziti. "Nu trageti, mai,
nimeni". Ordonanta de lânga mine are si ea curaj - acum,
dealtfel, nu costa nimic sa-l ai.
- Facem rost de cal si de paturi, domnule sublocotenent.
Privesc înfrigurat: un calaret se apropie leganat, pe soseaua
alba. În trapul calului, vine fara grija cu ochii pe sus, pe
deasupra tarlalelor, în albastrul zilei acesteia, dumnezeiesc de
frumoasa. Peste câteva clipe, daca nu se va opri, va muri în
lumina, cineva. Poate el, poate si cel dintâi care se va apropia
de el. O curiozitate intensa ma framânta, opreste totul în mine
ca un zbor întins. Cum are sa fie?
Se apropie tot mai mult... E la o suta de pasi. Îi vad fata, ochii,
puncte negre. Vine saltând în trapul calului. Priveste peste
dealuri si nu stie ca în porumb cincizeci de arme sunt întoarse
spre el, îl asteapta. Priveste spre cer. "Sa nu traga nimeni,
domnule sublocotenent. Sa nu traga nimeni", se lupta înabusit,
nevazuti, soldatii.
Dar se apropie tot mai mult. Iata-l la douazeci de pasi. E un
flacaias cu ochii ca maslinele, cu fata patrata, umerii obrajilor
prea iesiti, cu mustata mica, neagra, tunsa. Misca buzele.
Acum se aude. Cânta. Îmi tremura mâinile pe arma. Ar fi
trebuit sa numesc doi oameni care sa-i apara dintr-o data
înainte si sa-l prinda, fara sa-l omoare, dar raspunderea mi s-a
parut prea mare si, mai ales, ar fi dat impresia ca eu evit,
pentru mine, pericolele, pe care le impun altora. Am luat de
aceea si eu o arma în mâna, si acum ma întorc sa dau ordin
celor din sant cu mine, sa sarim cu baionetele întinse la el. Toti
tremura, cred, de nerabdare, cu mâna pe arma, congestionati,
cu ochii imobilizati, hipnotizati parca. Cum va fi? E ca un
spectacol de executie...
Cântecul se aude acum lamurit. As putea sa-i vorbesc,
obisnuit, ca unui cunoscut. Dar un trasnet de arma a spintecat
de sus în jos vazduhul. Înfiorat, calaretul se opreste si priveste
cercetator spre muchiile dealului. Toata înfrigurarea, tot
zbuciumul, toata nerabdarea îndelung apasate izbucnesc acum
în salve de detunaturi, ca explozia unor tuburi prea mult
încarcate.
Fara sa-si dea seama de unde vin focurile, caci ar fi încremenit
de groaza ca o statuie topita, a rasucit calul în loc si s-a
asternut pamântului în fuga. Ploaia de gloante ridica praful
soselei, cum ridica ploile de vara basici pe râu. A disparut dupa
colt.
N-a lasat în urma decât o dâra de sânge. Si ma gândesc la
glontul ratacit care vine de la doi kilometri, ca sa se înfiga în
pieptul vreunui predestinat. Cine l-o fi iubit atât?
Acum din marginea satului ne primesc salve repezite de focuri.
Stiam ca are sa fie asa.
Culc oamenii în porumb... si nu mai stiu ce sa fac. Rationez
înfrigurat si disperat de serios.
Stiu ca grosul inamic e la doi kilometri de sat, pe când
batalionul nostru e la cinci. Nu pot cadea deci în spatele
satului. Pe de alta parte, ce sens poate avea un atac de front
cu un pluton, când nu stii precis ce ai în fata...
Dar cineva a strigat la dreapta: "Sa-i luam pe flanc", si toata
lumea urla: "Sa-i luam pe flanc, domnule sublocotenent". S-au
aprins toti.
Pâna sa ma trezesc, cei zece-cincisprezece oameni de la aripa
dreapta au luat-o la goana doborând cocenii, rascolind
pamântul cu bocancii, ca sa înconjure satul.
Din fata focurile vin tot mai dese (e drept, cam lungi, deasupra
capului). Husarii au capatat curaj si au ocupat la marginea
satului o muchie de deal. La patru sute de metri de ei, încerc
sa opresc lantul de tragatori, dar nu am lânga mine pe nimeni.
Oamenii, Dumnezeu stie pe unde or fi, prin porumb.
Un piuit îndepartat, pe urma din ce în ce mai apropiat, spre noi.
Un vâjâit patrunzator si o bubuitura groaznica, în timp ce ne
învaluie fum si praf.
Artileria lor a intrat în actiune.
Dar loviturile vin rare si alaturi...
Singurul lucru neplacut e capriciul obuzului care vine unde nu
te astepti. Aici... dincolo... Poate, lamurind lumile, chiar în locul
în care te afli.
În picioare, în porumbul înca verde, privesc cu binoclul spre
linia inamica, pe care nu o pot preciza. La început tragem toti,
cu furie, pe urma ne mai potolim. Deodata, în dosul satului, un
ropot de plesnete spre cer. Husarii tâsnesc îngroziti, de dupa
garduri, cu miscari întinse de iepuri negri, caci sunt luati din
spate. Cei de aici îi urmarim cu focuri.
Tipete, urlete. Navalim spre sat. Alunecând mai mult pe
povârnis, cu ghetele încarcate de tarâna, ma trezesc în mijlocul
soselei, în marginea rândului de case.
Un grup de tiganusi îmi arata cu bucurie pe unguri fugind
peste dealurile din stânga. Asadar, nu vom prinde nici unul.
Dar "am cucerit" satul. Coborâm acum pe ulita principala, larga
cât doua bulevarde din Bucuresti, cu plantatii îngradite prin
mijloc. Copii ne întâmpina din toate partile si pe la toate
ferestrele apar capete curioase, ascunse de dupa perdele
colorate. Doar româncele noastre rumene si pline au iesit cu
poalele pline de mere si pere, cu oala de lapte în prag. Nu mai
am pe lânga mine, în scurta vreme, decât pe sergentul Voicu si
vreo doi-trei soldati. Ceilalti s-au risipit, ademeniti de merele
rumene, de ulcelele cu lapte si de obrajii tot asa de rumeni si
de albi, care îi chemau râzatori. Ce perchezitie sa mai fac? Dar
un grup întreg de sasi vin convoi spre mine. Plâng toti.
- Ce-i cu dumneavoastra? îi întreb autoritar, fireste.
Vorbesc toti deodata. Unul slab si înalt, cu mustati prea groase,
altul marunt, cu o jumatate mustata. O sasoaica osoasa si
prelunga, copii mici si mari.
- Ne-a nenorocit, ne omorâm. Dumnezeule! plâng si se vaieta,
unii în româneste, altii în nemteste.
Necajit, fara sa pricep nimic, scos din sarite, strig la ei:
- Ce-i cu dumneavoastra?
Atunci sasul cel înalt si slab îmi povesteste scâncit, nenorocit:
- Ne-a luat fata... fata noastra! Ma încrunt. Iar corul lor, întreg:
Ne-a luat fata... fata noastra!
Sasoaica îmi întinde si o fotografie mare pe carton cenusiu de
lux:
- Uite ce frumoasa fata, studenta la Sibiu!
Într-adevar, e tare frumoasa.
- Cum, cine v-a luat-o?
- Soldatul... soldatul.
Tresar, cu totul nedumerit:
- Un soldat de-al meu?
Si iar toti în cor:
- Nu, soldatul care pazeste satul... Soldatul calare.
Nu mai pricep nimic.
- Cum? Cine pazeste satul, ce soldat?
Un român de ai nostri îmi explica în chip firesc:
- Domnule ofiter, soldatul care pazeste satul, soldatul
dumneavoastra, pe care l-ati lasat aici, care pazeste satul... a
zis ca e spioana.
Cad din cer.
- E vreun soldat care pazeste satul?
- Pai cum? E un soldat care ramâne în sat zi si noapte. Doarme
chiar la dumnealor. Are un cal alb si alearga toata ziua de la un
capat la altul al satului. Ei, pai daca era el aici, credeti ca mai
veneau ungurii? Se lua dupa ei cu focuri.
Asta-i curata poveste.
- Unde-i soldatul acela?
Sasii plâng toti în cor:
- Nu stim, nu stim.
- Când a plecat?
- Azi dimineata, a luat-o prin padure la dreapta, cu fata.
Am priceput cum stau lucrurile si sunt hotarât sa-l prind si sa
termin. Mi-e mila de bietii sasi.
Dar nu mai pot scapa acum de liota lor.
- Ce ne facem noi? si plâng, femeile se trag de par. Ce ne
facem, domnule ofiter?
Îi linistesc cum pot. Dupa mine se tin alai acum, prin satul larg
si frumos, sasi si români. Pe strada scaldata lung de ultimele
raze piezise ale soarelui, care arde parca la capatul ei, vine
cineva în goana, în capul gol.
Nici nu s-a apropiat bine.
- Ne ataca, domnule sublocotenent, ne ataca!
A ajuns la mine gâfâind, dupa el vin femei, copii speriati.
- Au primit întariri, vin pe doua coloane, pe sosea si pe culmea
dealului.
Simt ca-mi vâjâie urechile. Unde-mi sunt oamenii?
O batrâna ma ia de mâna si bâjbâie, mormaie cocosata:
- Ai sa-ti arat eu pe unde vin, sa-ti arat eu pe unguri.
Vrea sa ma duca spre inamic, si eu nelinistit i-as da brânci sa
ma lase în pace, dar mi-e rusine. Nu am nici macar linistea sa
iau o hotarâre, o hotarâre care nu poate sa întârzie nici câteva
clipe macar. Moare în mine înca o iluzie: aceea ca as fi putut fi
un bun comandant.
Rapaiala de focuri. O iau si eu, în sfârsit, spre deal. Ce-o fi, o fi.
Urc gâfâind strada sucita pe coaste, sar peste pietroaie, peste
trunchiul de jgheab al unei fântâni, alerg cu sergentul Voicu
dupa mine. Rapaiala de focuri e din ce în ce mai strigatoare.
Plesnetele bat cerul ca bicele.
Mi se pare ca nu se mai sfârseste ulita.
În timp de lupta, noaptea si orasele - simt din nou - sunt cele
mai neplacute lucruri în razboi.
Printre ultimele doua case, privelistea se deschide larg, peste
plaiul verde abia înclinat, tivit sus de padure, jos de tarlaua de
porumb. Si o uluitoare surpriza. Plutonul meu e în lant de
tragatori, acolo la marginea satului, la interval aproape
reglementar, si trage furios. Din când în când, câte unul scoate
câte un mar din buzunar si musca lacom. Coloanele inamice s-
au risipit si ele în tragatori la marginea porumbului. Îsi fac
santuri. Au de gând sa se statorniceasca acolo, se vede. De
aceea ne-a si luat în primire, iar fara isprava, artileria lor rara,
greoaie.
Opresc focurile, trimit o patrula înainte si ne punem toti pe
fumat, cu fata la cer. Acum e liniste si fac politica tihnit, cu un
român strasnic, de vreo cincizeci-saizeci de ani, cu mustata
puternica si înca neagra, care si-a târât pieptul si umerii lati
pâna la mine, ca sa afle rosturile din tara. Peste dealurile
îndepartate si împadurite, pline de taina, peste dealurile
"dusmane", coboara soarele, turnând o tromba de aur lichid
din albastrul cerului peste verdele de pasune al culmilor.
Subtiat si treptat se întuneca. Rând pe rând, oamenii mei se
coboara la fântâna din sat, la locul de adunare. Când suntem
toti, netulburati de nimeni, pornim la drum înapoi acasa. În
capul satului întâlnesc o fata, de-a dreptul eleganta, într-o
rochie visinie de vara. Alaturi de ea, un soldat. Recunosc pe
fata sasului si simt o adevarata bucurie. Salut si ma apropii
încruntat de soldat.
- De unde vii?
Stapân pe el, în pozitie militareasca, raspunde vorbind rar:
- Sa traiti, domnule sublocotenent! Am dus pe domnisoara la
brigada, în urma unui denunt ca ar sti unde sunt ascunse
armele.
- Ei si?
- Acolo n-au gasit-o vinovata si i-au dat drumul.
- Atâta tot?
- Da, sa traiti, domnule sublocotenent!
Întreb pe fata, în nemteste, daca are sa se plânga de ceva si-
mi raspunde ca nu, zâmbind.
M-am descruntat si eu, dar nedumerirea nu-mi scade. Ma
întorc iar catre soldat.
- Dar cu tine, ce-i?
- Eu pazesc satul.
- Cum pazesti satul? Cine ti-a dat sarcina asta?
- Domnul sublocotenent Florescu.
- Din ce regiment esti?
- XR.
- Bine, dar regimentul XR a plecat.
E nedumerit si cu totul surprins.
- Cum se poate? Eu n-am primit ordin de retragere.
..................................................
....
Seara povestesc entuziasmat, la popota, aceasta întâmplare.
Impresia este deosebita. Dar deodata, când comandantul
încrunta enervat privirea, zgomotul de pahare si de furculite se
opreste, ca si galagia punctelor de exclamare.
- Domnule sublocotenent Gheorghidiu, eu te-am trimis pentru
ca te stiam baiat inteligent.
- ?!
Si pe urma, cu un dispret uscat:
- Se poate, domnule, sa nu vezi ca era un spion?
Tacerea devine apasatoare. Comandantul are dreptate. Toti se
privesc aproape adânc nelinistiti.
- Pleaca imediat si adu-l aci.
Nu m-am dus eu. Am trimis o patrula, care l-a adus. Si l-a batut
patrula pe drum, l-a batut sergentul de zi, i-a tras vreo doua si
comandantul.
Peste o saptamâna, când regimentele erau din nou întrunite în
brigada, în vederea unei batalii, m-a oprit un caporal, pe ulita.
- Vedeti, domnule sublocotenent? ziceati ca sunt spion. La
brigada, m-a facut caporal.
O recunoastere facuta de aghiotantul batalionului în acelasi
timp cu cea facuta de mine la Stena confirma ca si celalalt sat
vecin e puternic ocupat. Asta e spre bucuria recunoasterilor de
cavalerie trimise de divizie, care nu au curajul sa treaca de
linia noastra de avanposturi (iar când ajung pâna la noi, aci, li
se pare ca s-au aventurat) si care acum au ce raporta la
divizie. În zilele urmatoare reluam plimbarile si discutiile.
Popescu si ceilalti camarazi au devenit gânditori.
Ne atrage luarea-aminte un grup care se cearta si ne
apropiem. Doi soldati întind de un sas batrân, negricios, cu fata
uscata si mustati stufoase. Vor sa-l aduca la regiment.
La întrebarea comandantului mitralierelor, caci sunt oamenii
lui, ei ne lamuresc ca sasul a vrut sa împuste pe un român,
care e, dealtfel, si el de fata.
În româneste, sasul îsi apara dreptul, hotarât.
- A vrut sa-mi fure masina de cusut, domnule ofiter, uite, de-
abia i-am smuls-o.
Masina e, într-adevar, corp delict, între ei.
- A scos revolverul sa ma împuste, domnule comandant.
Sasul lamureste ca numai asa i-a lasat masina pe care voia sa
i-o ia.
Judecata ofiterului e scur
ta.
- De ce porti revolver, de ce n-ai predat revolverul? Duceti-l la
divizie.
Cineva remarca, în treacat, ca nu s-a dat ordin sa se strânga
armele si discutia veche e reluata pasionat, caci Popescu pare
obsedat.
- Nu poate sa fie draga, totuna. Sa compari, sa zicem, batalia
de la Verdun, cu lupta de la Olt, a noastra?
Orisan e furios, dar cum niciodata nu ridica tonul, îi e aprinsa
numai privirea.
- Draga, sigur ca pentru istorie, sau pentru strainatate, sau
pentru gazetele si lumea de-acasa, nu se poate compara ce-a
fost la Olt cu Verdunul...
Reiau si eu antrenat:
- Sigur... absolut... Nici chiar pentru noi, batalionul trei, care am
intervenit în urma si am avut numai cinci-sase oameni
pierdere. Dar pentru compania a doua, care a fost surprinsa de
mitraliera în apa si înjumatatita din câteva pârâituri, cred ca
lupta a fost ca pentru orice companie angajata la Verdun.
Închipuieste-ti ranitii, luptând cu valurile toata noaptea. O
patrula care lupta cu o forta superioara si e bombardata precis
cu un singur tun lupta tot atât de greu ca pe Somme...
Întaresc cu amintiri din descrieri.
- Dealtminteri, am citit ca grozavia luptelor de acolo sta în
faptul ca doi-trei oameni, izolati într-o groapa de obuz, trebuie
sa lupte nestiuti de nimeni câte-o noapte întreaga. Exact cum
lupta unele patrule de-ale noastre.
Pareau ca s-au convins, dar iar reiau, aproape indignati ca au
fost pe cale sa admita o absurditate.
- Fugi, draga, se compara riscurile pe care le ai într-o batalie
mare, cu o batalie ca aceea de la Bran?
Un soldat ne cheama la popota, dar discutia continua si acolo.
Popescu ne denunta capitanului, care s-a asezat la masa, ca
sustinem o absurditate. Orisan reia energic.
Popescu gaseste ca razboiul nu e prea grozav. Sunt de-o parere
cu el. Viziunea de sânge si foc, mii de cadavre culcate în
gramezi, ca lemnele în depozit, încâlcite lupte corp la corp, ape
înrosite, nu le-am întâlnit pâna acum.
- Desigur ca vor veni. Razboiul asta a cunoscut ceea ce se
numeste retragere strategica. Am impresia ca ei s-au ferit de
orice lupta serioasa, ca n-au angajat cu noi decât ariergarda,
câteva regimente acolo.
- Nici n-au mai multe... S-a sfârsit cu razboiul, asculta-ma pe
mine, staruie din nou Popescu.
Nu stiu de unde vine impresia de plimbare duminicala, poate
unde nu suntem în avanposturi, poate unde ne asteapta o
masa buna, cu vin bun.
Orisan, cu mâinile la spate si fata lunga de englez, intervine cu
bun-simt:
- Eu nu va înteleg. De ce dati importanta unei lupte, numai
dupa proportiile ei? Înteleg sa faca asta cei de-acasa, dar s-o
facem noi?...
Popescu e nedumerit.
- Nu înteleg unde vrei sa ajungi...
- Asculta, Popescule, ce deosebire e pentru noi ca murim într-o
lupta cu mii de obuze si cu mii de mii de cadavre, sau nimeriti
când stam la masa de un singur obuz?
- Ei, cum o sa fie totuna?
Intervin si eu, surprins de justetea observatiei:
- Sigur!... pentru soldatul din prima linie nu exista "lupta
uriasa" sau "lupta neînsemnata".
Mai intervin si alti camarazi, care sunt pasionati de aparenta
paradoxala a afirmatiei.
- Pentru cei din tara, bineînteles ca nu e acelasi lucru, dar
pentru noi e altceva, reia Orisan.
- Ei, asta-i!
- Nu mai încape îndoiala... Asculta-ma, sa-ti dau un exemplu.
Când noi citeam în gazeta despre "accidentul" din gara cutare,
ca un frânar a fost omorât, iar altuia i s-au retezat picioarele,
abia de ne aruncam ochii pe cele câteva rânduri care relatau
întâmplarea. Dar când citeam pe o pagina întreaga "catastrofa
de cale ferata de la Câmpurile", atunci eram îngroziti, citeam
fara oprire detalii senzationale.
Si Orisan reia argumentarea mai cu pasiune:
- Pentru frânarul mort si pentru cel cu picioarele retezate e
totuna, daca alaturi de ei au mai murit atâtea zeci. Ei aceleasi
senzatii le-au încercat. Si daca ar fi fost sfârsitul lumii, cu
planetele ciocnite, acelasi lucru ar fi fost pentru ei.
- Domnule capitan, e, sau nu, totuna pentru cel angajat într-o
batalie, daca e vorba de o lupta cu efective mari ca la Verdun,
sau de o lupta cu efective mici?
- Cum o sa fie totuna? Si capitanul desface carnea de pe
piciorul de pui din ciulama. Cum o sa fie, baiete, totuna?
Riscurile sunt cu mult mai mari.
- Orisan, lasa-ma pe mine... ca am sa lamuresc eu chestiunea...
Domnule capitan, de ce gasiti ca riscurile sunt mai mari?
- Pentru ca acolo au murit o suta de mii de oameni, si la Bran o
suta sau doua.
- Ei si?
- Cum "ei si"?
E o galagie de protestare, amestecata viu cu cererile de vin, de
tacâmuri.
- Da, uite, am sa va explic eu ce înseamna risc. Lasa-ma putin,
Orisan. Când un american merge la bal, el nu risca nimic, sau
aproape, nu-i asa?
- Mmda...
- Daca se cearta cu alt american si se provoaca la duel: "Cel ce
va scoate semnul negru, sa se împuste pâna a doua zi", atunci,
nu-i asa? risca 50 la suta sa fie mort pâna a doua zi. E sau nu
e?
- Mmda... asta e.
- Când a nimerit semnul negru, în cazul când e om de onoare,
el are, nu-i asa, un risc de suta la suta? La fel cu noi.
- Adica? Lasa-l, domnule, în pace... adica?
- Divizia hotaraste sa cucereasca un sat cu o companie, si asez
pe masa cu un gest secundar furculita, cutitul, solnita, ca si
când as vrea ca ordinea aceasta sa-mi pregateasca pe cea din
gând.
- Ei da...
- Riscul nostru, al companiei a noua, e de doi la suta, având în
vedere ca divizia are patruzeci si opt de companii... si,
pasionat, gonesc pe soldatul care-mi aduce friptura. Când se
decide ca brigada noastra va da acea companie, riscul devine
de patru la suta. Daca se hotaraste ca XX va da compania,
iata-ne ajunsi la opt la suta, caci regimentul are douasprezece
companii. Când, în sfârsit, se decide ca batalionul trei sa dea
compania, riscul e de douazeci si cinci la suta si când s-a dat
ordin companiei a noua sa ocupe satul, se poate spune ca a
câstigat lotul cel mare.
- Atunci cam are dreptate, hotaraste capitanul. Vasile, da vin.
Iar, catre ordonante: Nu va mai certati acolo... Ia uite-i,
domnule, ca se iau la bataie... Caci ordonantele se cearta cu
popotarul pentru ofiterii lor.
Popescu si ai lui protesteaza din nou. Iar locotenentul Redelea
e de parerea lor:
- Dar nefiind o batalie mare, înseamna ca divizia nu angajeaza
decât o mica parte din efectiv. Deci riscurile sunt mai mici.
- Sigur - întareste altul - dovada ca batalionul nostru n-a fost
angajat în târg la Bran; la Olt, de asemenea, a fost rezerva.
Se porneste iar o larma cu clinchet de veselie si strigate.
E, într-adevar, o masa vesela, zgomotoasa, la care participa cei
opt-noua insi care nu sunt în avanposturi. Si totusi e în aceasta
veselie cu mâncaruri bune ceva uscat, o lipsa de consecinte,
ca un lux de eunuc.
Protestez si eu.
- A, sa ne întelegem. Eu vorbesc numai de batalionul angajat si
anume de fronturile straine, unde trupele se schimba foarte
des, caci au rezerve. Dealtminteri, observ un lucru... Ca de la
intrarea în actiune suntem încontinuu în linie înaintata. E, sau
nu e?
Câtiva convin.
- Si pe urma e altceva, intervine Orisan din nou. Faptul ca n-am
avut pierderi înseamna numai un singur lucru. Ca am atacat
atât de repede, ca nu am dat timp inamicului sa reziste. Cred
ca XX a avut pierderi, pentru ca a luptat sfios. Sa fi luptat noi
asa la Magura Branului, pierdeam jumatate din batalion. Dar la
Tohanul-Vechi? Si chiar la Olt. A intervenit rezerva atât de
repede, ca ungurii, care pornisera la contraatac, s-au oprit si
au luat-o la fuga.
E o noua bucurie de izbânda, caci ei cred ca l-au prins în
flagrant delict de logica.
- A... a... pai vezi? Tu cu Gheorghidiu sustineti ca n-am întâlnit
înca lupte mari, lupte adevarate. Daca admiti ca n-au fost lupte
mari, numai din cauza ca noi am atacat repede, te contrazici,
ca alta data afirmai ca n-au fost lupte pentru ca n-a vrut
inamicul.
- Stai, domnule, ca iar deviem. Lasa-ma, Orisan... Noi nu am
sustinut decât un singur lucru. Ca pentru cel care ia parte
efectiv la o lupta mica nu e de nici o importanta daca moare la
Verdun sau într-o încaierare de patrule.
Eu sustin ca noi, care suntem în avangarda si vom mai lupta
neîntrerupt, Dumnezeu stie cât de aci înainte, suntem în razboi
pur si simplu. Pentru tara, pentru cei ce se plimba acum la
Bucuresti pe strada si asteapta, dupa cafea, comunicate;
pentru armata româna întreaga, sigur ca e totul altceva.
Dealtfel, eu cred ca vor veni lupte mari, în care se vor angaja
toate unitatile.
Noi putem fi atacati diseara, în noapte... poate în cinci minute
se pornesc focurile. Verdunul nostru e ca si început.
- Bine, dar acasa nu va face nici o impresie?
- Cred si eu. Sub unghiul speciei nu esti interesant decât daca
esti ucis cu alti zece mii o data. Daca un scriitor va descrie
numai lupte de patrule, cred si eu ca nu i se va vinde cartea.
Popescu se întoarce usor spre dreapta, ca si când s-ar feri de
ceva nevazut si pe urma ridica umarul.
- Daca-i prost! N-are decât sa puie stânjeni de cadavre,
uragane de obuze, râuri de sânge. Ceva asa... sa faca o
senzatie nebuna...
Si nu terminam bine masa, ca iar se aud focuri.
De data asta e ceva mai serios. Împotriva noastra, dinspre
satul vecin, pe ambele povârnisuri (cu padure mica si pasune)
ale vaii, în fundul careia e soseaua alba, înainteaza un lant
puternic de tragatori, din care nu vedem însa decât grupuri
care fac salturi înainte si se culca repede. O baterie de artilerie
de 75, bate puternic marginea satului unde e popota, pe care o
parasim în fuga.
Batalionul întreg e cu trei companii îngramadite cam sub deal,
gata sa ne desfasuram. "Brigada lui Corabu" e departe, pe
stânga, într-o padure. Avanposturile noastre s-au retras
tragând focuri.
Obuzele nu-mi fac prea multa impresie, desi sunt foarte
nervos. Sunt destul de putin numeroase. Capitanul are un cap
de om necajit, care nu stie ce are sa faca, asa ca mine ieri.
Probabil ca vom pune baioneta si vom navali ca la Bran. Un
obuz nu explodeaza. Din fanfaronada, le declar camarazilor
sâcâiti ca artileria ungureasca e inofensiva si iau în brate
obuzul, ca sa le arat ca are pulbere proasta. Toata lumea striga
speriata la mine:
- Astâmpara-te, Gheorghidiule... ai înnebunit...?
Capitanul se încrunta mânios, ridica poruncitor mâna.
- Lasa, domnule, proiectilul jos.
Din fanfaronada mereu, înmanusat, vin cu el în brate, cum as
duce un copil înfasat spre grupul lor. Sunt furiosi, se dau în
laturi si racnesc la mine:
- Fugi de-aci...! Domnule capitan... a înnebunit.
Cu o mutra ipocrita, de fata sireata:
- Dar nu e nici un pericol... Absolut nici un pericol.
- Lasa-l jos, domnule, îmi striga raspânditi.
Îl arunc jos, cum ai arunca, dupa ce ai privit-o, o sfecla... si
înghet si azi de nebunia mea, caci aruncat jos, izbindu-se,
proiectilul putea face explozie.
Când ma întorc la camarazii mei înteleg toata nedelicatetea
gestului meu. Stiu bine ca sunt un grup de oameni care si-au
facut mai mult decât datoria si, acum când scriu, stiu ca în
afara de doua-trei exceptii, au fost poate cei mai de isprava
ofiteri ai razboiului românesc. Dar o expunere copilareasca si
inutila le repugna , iar gestul meu nedelicat, subliniind o astfel
de rezerva, din substraturi abia banuite, era de o indiscretie
penibila.
Peste vreun ceas, lantul de tragatori inamic parea încremenit
în loc si asta ma nelinistea mai mult, ca o clipa de suspensie
care-ti permite sa asculti, în golul înaltului, ecouri si
amenintari...
- Înconjoara satul si ne taie retragerea! izbucneste hotarât
capitanul. Pas alergator, prin sat, sus pe deal, sa ocupam
culmea si cetatea, înaintea lor.
Trecem deci în goana prin târg. Sasii si sasoaicele cred ca ne
retragem si au aparut (de unde atât de multi?) la porti si la
ferestre, amenintându-ne. E si sasoaica mea, cu bucile rumene
si sânii mari, care ne huiduieste cu ura. Un soldat da, din fuga,
un picior în burta unui mosneag, care, repezindu-se la noi, ca
un câine la trasura, ameninta si înjura.
Sus pe deal am impresia ca sunt despartit de toata lumea.
Capitanul Floroiu, nervos dar hotarât, alearga pe dinaintea
rândului de oameni asezati cu baioneta la arma, cu fata la
padurea din dreapta si asteapta în marginea tarlalei de porumb
pipernicit.
E ziua-n-amiaza mare, e soare de început de toamna, cald si
bogat în reflexe tari, si totusi atât de întins astept, încât
aproape am halucinatii. Mi se pare ca inamicul a si aparut, la
zece pasi dupa trunchiurile rare si groase de copaci, care s-au
însufletit si-au devenit dusmane. Dar nu vine nimeni. Dupa un
timp, încep sa fiu nelinistit, caci nu mai putem astepta cu atâta
încordare, cum nu poti sta prea mult cu bratul întins. Mai ales
ca nu am nici o vedere. Iau doi oameni si ma duc, pe brânci
mai mult, departe, înaintea companiei, spre stânga, paralel cu
padurea, ca sa am din nou vedere, de sus acum, asupra vaii
unde eram adineauri. Merg prin prombul rar, marunt, scorojit,
las la vreo suta de metri în stânga cetatea, care e un
binecuvântat paratrasnet pentru noi, caci, semeata, atrage,
desi neocupata, tot bombardamentul asupra ei. Cam la doua
sute de metri dau de un soldat de-al nostru, care, cu arma
culcata lânga el, scruteaza rotunjimile de deal, cerceteaza
valea si padurea de dincolo, privind intens de parca ar avea
binoclu.
- Niculae Zamfir, ce e cu tine?
Am venit în observatie, domnule sublocotenent... Vreau sa vad
ce-i la ei...
Asadar, si la soldati, nu numai la mine si la Orisan, aceasta
neputinta de a îndura necunoscutul, nevoia mortala de a sti ce
se petrece înainte. Cred ca acest sentiment era mai curând un
derivat al fricii.
Socot ca, într-un anumit sens, de frica tineam sa fim atât de
înainte, caci, din cauza imaginatiei prea libere, teama de
necunoscut era de neîndurat. Dar negresit, asta numai la cei
hotarâti sa nu dea, în nici un caz, înapoi.
Lupta a început la stânga, violent, cu aceleasi plesnituri care
biciuiesc viu cerul. Cei dinspre Stena au împins înapoi
compania Corabu, vor sa intre în Cohalm. Dar "brigada" s-a
oprit chiar în margine, unde s-a întâlnit cu Orisan, care a ramas
de capul lui acolo si acum au deschis împreuna un foc aprig,
care zadarniceste orice încercare de a intra în oras.
Între timp o baterie a noastra trage si ea, spre bucuria
soldatilor, si am din nou, si pentru ultima oara, spectacolul
uluitoarei preciziuni a artileriei românesti, sau mai curând al
întâmplarii. Ca si la Olt, ca si la Bran, chiar primul obuz face sa
se împrastie departe, la doi kilometri de noi, un grup enorm, pe
care nici nu-l banuiam, pe ai carui soldati, ca pe niste gândaci
cenusii, îi vezi numai când, speriati, alearga în toate partile.
Pornim pe înserate la un contraatac inutil, caci, neizbutind sa
intre în oras, inamicul s-a retras. Se hotaraste, de teama unei
reveniri în timpul noptii, revenire pe care multi o cred foarte
probabila, sa se împinga un post înaintat, departe în padure,
pâna aproape de ei. Se decide, de asemeni, ca postul sa fie
format de plutonul meu.
Obiectez cu voce palida ca îmi sunt oamenii obositi si înca alte
vreo doua motive, care nu sunt luate în seama.
- Lasa ca azi "faceai figuri cu obuzul", îmi spune, cu o ironie
rece, capitanul meu micut si simt ca expresia ma încondeiaza
putin ridicul, în surâsurile tuturor.
Mai târziu, un sergent, care face legatura la batalion, ma
lamureste de ce am fost indicat eu. Capitanul a spus-o anume:
- Trebuie un post sigur, sa nu fim surprinsi la noapte... la doi
kilometri înainte, daca se poate... Trimitem pe Gheorghidiu, ca
ala executa întotdeauna ordinele întocmai...
Mi se explica, acum cu prietenie revenita, ca patrule de-ale
companiei vor face toata noaptea legatura cu mine.
Trec o râpa adânca, unde stiu ca se vor opri la noapte toate
patrulele menite sa ma caute si, dupa vreun ceas de bâjbâit în
tacere, printre copaci si tufisuri, ma opresc într-o poiana. Luna
n-a rasarit înca si socot în noaptea asta totul dusmanos.
Privesc banuitor, fara sa vad nimic, întunericul, padurea toata,
nesfârsirea pâna la capatul lumii. Îmi simt inima ca un mic
cheag.
Parca as fi coborât cu oamenii mei, cu un ascensor, într-o mina
blestemata si cu forma abia ghicita în noapte.
Nu doarme nimeni. Oamenii au format un careu cu baionetele
la arma, alaturati si atenti ca niste vânatori în asteptare.
Suntem toti numai urechi, caci acesta e singurul mijloc de a fi
de folos celor din urma. Trimit înca un post de ascultare, de
patru oameni, spre dreapta înspre sosea, ca sa supravegheze
si acolo necunoscutul negru.
M-am trântit pe iarba si încep sa tremur. Îmi aduc aminte ca
sunt, tot ca la 14 august, în bluza usoara, pantaloni de raitcort
de vara, rari ca o pânza de casa si ghete subtiri de sevro. Multa
vreme senzatia de teama si cea de frig se cumpanesc înseilat;
pe urma, odata cu rasaritul lunii, cea de frig devine
patrunzatoare. Nu mai pot sta locului si vreau sa fac doi-trei
pasi în cuprinsul poienii, dar Niculae Zamfir îmi atrage luarea-
aminte ca nu se mai poate asculta. Ma opresc din nou si ma
trântesc pe iarba. Bluza croita strâns pe talie îmi tine înca putin
de cald, moletierele, de asemeni. Dar în muschii de deasupra
genunchilor mi s-au înfipt parca gheare de gheata. Îmi trântesc
pumni, care o clipa, ca la ranile umflate, îmi dau o asemuire de
usurare, dar pe urma simt iar colti reci înfipti în coapsa. Mai
târziu încep sa ma doara si bratele. Lungit pe spate, îmi misc
membrele încet ca un gândac în agonie. Parca e o clipa de
amorteala, dar dupa aceea, gheara de gheata se înfige din
nou, ascutit, în muschii care tremura, asa, singuri. Nu ma mai
pot gândi la nimic. Las totul în grija oamenilor si, ca un bolnav,
îmi lipesc palmele de muschii durerosi. Pe urma, nu mai pot,
ma scol si încep sa umblu putin zanatic.
- Ma baieti, aveti vreo manta cu voi?
Îmi dau, dupa o înceata consultare, raspunsul ca toate sunt de
azi-dimineata în cantonament. Ei, în schimb, au vestoane si
pantaloni de stofa groasa.
E noapte târziu, dar cât va mai fi pâna mâine dimineata? O
vesnicie. Umblu fara sa pot îndoi picioarele, caci pulpele au
ceva zgrunturos si zdruncinat în ele.
De la un timp nici mersul nu mai ajuta nimic, ma trântesc iar
jos. Acum încep sa simt si un soi de gol sub stomac. Parca
pielea mi se întinde pe oase, de le simt contururile. Întepenesc.
E peste puterile mele atâta suferinta. Era atât de cald azi!
Încerc sa fixez ziua dupa calendar, dar cine a mai tinut
socoteala de zile, când pentru noi, care traim dupa calendarul
vesniciei, n-aveau nici o importanta. Gasesc totusi ca e cu
putinta sa fie militareste 12/25 septembrie.
Pentru o zona de platouri si munte, aci în Ardeal, noptile astea
înghetate trebuie sa fie obisnuite. Ma întorc de prisos, când pe
o parte, când pe alta, si înclestez dintii. Nici manusile nu-mi
mai tin nimic. O durere noua se adauga, un fel de umilinta, pe
care numai eu o stiu în noaptea asta: îmi curg lacrimile siroaie,
fara sa le pot stapâni, parca sporind, la fiecare sfortare pe care
o fac de a le opri. De n-ar vedea, de n-ar ghici oamenii.
Privesc istovit de groaza întunericul, compar cu luare-aminte
umbrele copacilor, sa vad daca sunt semne ca se apropie
zorile, dar nimic. Simt ca pâna mâine voi înnebuni de frig...
De la o vreme, se pare ca oamenii au ghicit drama de lânga ei.
- Domnule sublocotenent, sunteti bolnav.
Dupa ce îi lamuresc ca nu mai pot îndura frigul, îi simt abatuti
ca nu pot sa ma ajute. Groaza ca voi înnebuni de frig ma
descompune.
Într-un târziu, când simt ca trec prin mine cutite, mi se pare
mântuitoare propunerea sergentului Voicu. Ma lungesc jos,
întins, si doi oameni se culca peste mine. Era si timpul. Mi se
înclestasera falcile, de nu mai puteam vorbi aproape. Oamenii
sunt calzi ca niste perne grele si totusi îmi pare ca sunt prea
usori. Acum, când coapsele se încalzesc de coastele lor, îmi
simt umerii, simt cureaua care îmi strânge mijlocul, simt
pretutindeni atingerea stofei, de pielea iritata. Mi-e tot corpul
înclestat. Noaptea asta nu se va mai sfârsi niciodata, eu în nici
un caz nu mi-o mai pot închipui sfârsita. Când îmi dau seama
ca mi-e atentia înghetata, împaiata parca, de nu pot gândi la
nimic, si când stiu ca timpul, ca sa treaca, fie doar câteva
minute are nevoie de gândire si absenta de la realitate, înteleg
ca niciodata nu voi ajunge la încenusarea zorilor.
De dinapoi, dupa cum era de prevazut, n-a venit toata noaptea
nici o patrula. Dusmanul n-a dat însa nici un semn de viata, iar
când aceasta noapte, de febra rece, totusi trecu, poiana si
padurea înfatisara un aspect nou. A cazut o bruma groasa, ca o
patura lata de zahar alburiu, peste tot. Zâmbesc ca un bolnav
dupa delir si oamenii îmi privesc buzele arse, fata trasa, si
zâmbesc si ei.
- Grozava noapte, dom sublocotenent.
Sunt mirat, caci n-au dat nici un semn despre asta pâna acum.
- Si voua v-a fost frig?
- Vai de pacatele noastre, îmi raspunde unul si ceilalti clatina
cu amaraciune din cap.
La vreun ceas dupa rasaritul soarelui, o patrula vine cu ordinul
sa ridicam postul, si înca peste o jumatate de ora, batalionul
schimbat, e în mars spre Bogata, la cartierul diviziei. Trecem
Oltul pe un pod de vase si privesc cu ochi mari lunca larga, cu
rachiti strâmbe si tufisuri. De la moartea colonelului, Oltul are
pentru mine un aer funebru. Imaginez mereu în lunca lui cu
prundis si rachita atacuri, transee care rezista, fierberea de
moarte a noptii.
E o miscare de cartier în satul în care intram în coloana.
Trupe, carute, militari care umbla forfota, în vreme ce altii se
plimba linistiti ca si când miscarea nu-i priveste. E parca un fel
de Calea Victoriei militara.
Luam masa la popota diviziei, dupa ce au plecat marimile, într-
o sala mare de scoala. E mâncare de birt mic, dar destul de
buna. În timpul fripturii se aude de afara, prin fereastra
deschisa, un acord de trei plesnituri slabe, ca trei pacanituri de
castagneta. Tresarim toti, caci, desprinse de vointa noastra,
trupurile au încremeniri sperioase, nejudecate, la orice zgomot
care aminteste de lupta. Un locotenent de la cartier ne
lamureste rostul focurilor aci, continuându-si masa:
- Nu-i nimic... L-au împuscat pe sasul ala pe care l-ati trimis voi
ieri.
Tresarirea a trecut ca o unda, dar gândim acum si parca scade
ceva în atmosfera, mâinile s-au muiat pe furculite si ochii ni se
întâlnesc în aceeasi plutire vaga, de vedere desprinsa. Orisan
da farfuria de dinainte la o parte, Popescu îsi prinde capul în
mâini, si capitanul, mic si feminin, cauta stânjenit un subiect
de vorba.
Maiorul, desi stie, întreaba cu dispret acru cine l-a trimis pe sas
la divizie, si întoarce apoi capul.
Fie din cauza frigului de azi-noapte, fie din alta cauza, sunt
bolnav de intestine. Trei zile si trei nopti o duc într-o continua
neliniste. O sete de moarte si o adevarata incontinenta a
stomacului. Sunt supt ca un cadavru si demoralizat ca un
paralitic. Dureri n-am, acute, însa doctorul, care ma vede de
trei ori pe zi, e hotarât sa ma trimita în tara la spital. Îi e frica
de febra tifoida. Dar gândul asta ma îngrozeste. Sa ma duc
bolnav de stomac în tara? Sa plec de pe front din cauza ca am
"scaune" dese?
- Domnule, întelege, vrei sa te duci în tara?
- Vreau, domnule doctor, vreau... dar din cauza stomacului?
Mi se pare ca ar fi ceva, asa, mortal ridicul, ca un general care
ar purta umbrela, ca armata de eroi din Tiganiada, care cer lui
Tepes soldati sa-i apere de hoti.
- Domnule, te întreb înca o data... Vrei sa te duci în tara?... Nu
vezi ce prapadit si jigarit esti?... Vrei, sau nu vrei?
- Vreau... dar nu vreau sa stie lumea acolo... ca din cauza
stomacului... mi-am parasit camarazii.
- Dar vrei sa stie ca ai plecat sa faci brânza mare si ai murit ca
un erou... de stomac?
Stiu ca trupul asta, supus ca un sclav, nu ma tradeaza, daca
vreau. Dealtminteri, ce-ar zice Corabu, Orisan, Popescu si
ceilalti când m-ar sti plecat de pe front, din cauza stomacului?
Baietii vin sa ma vada toti si aflu ca, spre uimirea tuturor,
cartierul a numit un nou comandant al regimentului în locul
maiorului Dimiu, care gira comanda de la moartea colonelului.
E tot un maior - se zice valoros - dar toti erau obisnuiti cu
Dimiu, care se dovedise capabil si bun camarad.
Dumitru îmi pune pietre calde pe burta, beau cinci coniacuri,
ma învelesc pâna peste cap si a patra zi, când aflu ca
regimentul e plecat, ma urc într-un furgon de bagaje si, fara sa
mai spun o vorba doctorului, sunt plecat si eu.

NE-A ACOPERIT PAMÂNTUL LUI DUMNEZEU

Ordin sa marsaluim, cu cea mai mare iuteala, neobosit, spre
Sibiu, respingând orice forte inamice vom întâlni în cale. Stiam
ca, paralel cu divizia noastra, merg alte doua, una la dreapta,
alta la stânga. Pesemne ca la Sibiu s-a întâmplat ceva...
Nu întâlnim în patru zile decât o perdea de husari, care face
mereu, luptând admirabil, împingeri de recunoastere ofensiva.
Ne tin însa prea mult în loc, dupa opinia lui Orisan, care
gaseste ca ne oprim în mod nepermis de mult o întreaga
divizie de infanterie, în lupte fara importanta.
Ceilalti riposteaza ca avem în fata trupe numeroase. Cert pare
numai ca inamicul n-are cu el decât o baterie, deci si fortele de
infanterie trebuie sa fie minime. În orice caz, desfasurarea
noastra, batalioane întregi pentru simple escadroane,
dovedeste ca avem un mediocru serviciu de recunoastere.
Si mai dovedeste incapacitatea conducerii noastre militare,
care ignoreaza un principiu esential al razboiului: niciodata nu
trebuie sa desfasori, în câmpul tactic, mai multe trupe decât
inamicul. Sub nici un cuvânt. Care, si el, nu e decât o
consecinta a principiului fundamental: câstiga razboiul armata
care a angajat mai putine din fortele ei în batalie. De aceea
marii cuceritori: romanii, mongolii, Napoleon etc. nu au biruit
decât atâta timp cât au fost inferiori ca numar. Adevar foarte
explicabil pentru cine cunoaste cu adevarat psihologia
razboiului.
În santul cu buruieni al soselei, asteptam ca batalionul din fata
sa-si deschida drum.
- Ei, înaintam? ne întreaba surâzând capitanul Floroiu, pe noi,
cei doi "pesimisti" ai regimentului.
Orisan e indignat, dar, cu gesturile lui potolite de englez cu
fruntea cheala si surâsul condescendent, nu se prea tradeaza.
E mai pasionat ca un ofiter activ.
- Asta e înaintare? Nu vedeti ca e câmpul plin de batalioane
românesti, ca la manevre? Fara legatura... fara conducere. N-
ati vazut ca ieri artileria noastra a tras în propriile trupe si n-a
fost nici un mijloc sa i se comunice lungimea tirului?
Intervin, întrerupându-l, ca sa întaresc cele spuse de el.
- Si pe urma, e posibil oare sa nu fim deloc informati despre
cele ce se petrec înaintea noastra, despre efectivul, oricât de
aproximativ, al trupelor inamice cu care luptam? Dealtfel, nici
nu stim sigur unde ne gasim. Regimentul nostru si cel de
artilerie n-au decât un petic de harta împreuna, si e cearta,
pentru ca artileristii vor s-o pastreze pentru regularea tirului.
Un camarad e sigur ca luptam cu "divizia de la Sighisoara".
Trece un automobil cu fanion albastru, cu doi ofiteri rasturnati
pe perne. Ah, daca generalul ar fi inteligent si daca ar fi trimis
automobilul acesta sa ia pe Orisan la masa, o data sau de doua
ori - cum am auzit ca se face în armatele straine - câte lucruri
ar fi azi poate altfel!
În ultima seara, pe când ne talazuim încolonati pe sosea
(pentru un mars de noapte) auzim în fata noastra, în întuneric,
nu stim unde, o rapaiala scurta si violenta. Coloana se opreste
în loc si calareti alarmati încep sa duca si sa aduca ordine.
- Regimentul XX... unde e comanda brigazii?
Se repeta, transmis:
- Comanda brigazii? Comanda brigazii?
- Aici, comanda brigazii.
- Domnul general Y? domnul general Y?
Nimeni nu vede, în întunericul înfundat, pe cel care întreaba si
fraza e luata si trecuta ca o foaie, fara sa i se mai stie locul de
început.
- Aici domnul general Y... aici domnul general Y...
Gândul mortii, cu tot necunoscutul, mi se pare anesteziat. Ma
framânta, cu sâcâitoare grija si neliniste, problema dormitului
în frig, în zorii zilei.
Peste o jumatate de ora reluam marsul. Dupa vreo cinci sute
de metri aflam ce-a fost. Tunuri sunt rasturnate în santul
soselei, morti încurcati printre roti. Coloana merge încet si am
timp sa ma abat, în treacat, si sa întreb. O recunoastere
inamica, tare cam de un escadron, a asteptat ascunsa într-o
padurice, chiar lânga sosea, si a lasat infanteria sa treaca; iar
când a auzit uruind artileria, a pus mitraliera sa traga.
Orisan reflecteaza pentru toti:
- Asta e serviciu de patrulare pe flancuri? Daca era un batalion
inamic întreg, ce se alegea din toata divizia? Pe mine ma
minuneaza însa ca ofiterul raspunzator din frunte, cine o fi fost,
nu si-a pierdut totusi capul, a putut sa-si dea seama de unde
vin focurile, ce putin numeros e inamicul... a detasat, mi se
spune, numai un pluton (uimitor de justa apreciere a situatiei)
si a curatat cu el, asa în întuneric, paduricea. O astfel de fapta
provoaca atâta încredere, ca uiti amaraciunea gândului ca nu
se iau suficiente masuri de siguranta. Numai acelui ofiter
hotarât i se datoreste faptul ca panica provocata în artilerie nu
s-a transmis trupei întregi.
Mergem pâna aproape în zorii zilei. Sunt semne ca a doua zi
vom avea o batalie serioasa. Batalionul nostru intra în
avanposturi pe la trei dimineata, când ne oprim pe poalele unui
deal. Compania va trebui sa trimita un post, mult înaintat în
fata diviziei. Peste o râpa adânca si mocirloasa, dincolo, pe
dealul din fata. (Asa ni se spune, ca întunericul ascunde un
deal, în fata). Dar patrula se întoarce si ne spune ca plutonul,
trimis sub comanda unui ofiter, s-a culcat întreg, la o suta de
pasi de noi, fara sa execute deci ordinul. Ofiterii companiei
tinem consfatuiri, dar nimeni nu se supara, caci N. e singurul
ofiter las al regimentului si, lucru surprinzator, e privit cu
îngaduinta, de parca ar fi un simplu bolnav de stomac, iar el
convine, cuminte, cu aceasta considerare. În realitate, asa ca
Iuda pentru destinul Bibliei, el e necesar colegilor lui, ca sa le
dea masura propriei lor valori. El procura fiecaruia tihnita
multumire sufleteasca de a se sti superior.
Eu singur sunt indignat, caci se hotaraste sa trec pe lânga
plutonul ascuns, sa-l trimit la companie si apoi dincolo pe deal
sa constitui un post de siguranta. Si acuma începe una dintre
zilele cele mai grozave din viata mea, daca nu cea mai
groaznica. Durabila halucinatie de foc si de trasnete.
*
Zorile, din viorii, devenisera albicioase, iar norisorii de la rasarit
iluminati din dos si tiviti cu aur. Trecem râpa, cu un sentiment
de voie buna pe care ni-l dadea continua înaintare, iar când
urcam povârnisul din fata, întâlnim doua furgoane, de bagaje,
cu coviltir, parasite în fuga de inamic. Le cercetam surprinsi si
descoperim ca sunt pline de bunatati. Îmi gasesc o manta de
cauciuc, pachete de ciocolata si dulceturi, descopar scrisori pe
care le iau si ziare nemtesti. Oamenii iau si ei, iubitori, cu
chibzuiala de satios, doua putini de brânza. Ordonanta
gaseste, în sfârsit, mult cautata patura.
Dupa un sfert de ora, urcam pâna la muchia dealului. Sus, ne
gasim în marginea unui platou, usor adâncit în mijloc, ca un
convenabil teren de fotbal, cu iarba verde. În fata, marginea
cealalta e ceva mai ridicata ca a noastra, la stânga hotar e
peretele negru al unei paduri, la dreapta nu-i hotar lamurit,
caci sunt numai cresteri si îmbinari capricioase de muchii si
râpi.
Pentru ca era ziua, desfasur oamenii pe un rând, lungiti la doi
pasi unul de altul, pun sa se desfaca putinile cu brânza, le
împart, prefac una goala în scaun si, mâncând ciocolata, citesc
în lumina proaspata a diminetii Neue Freie Presse.
"Scene de groaza la Turtucaia - Douazeci si cinci de mii de
prizonieri - Bucurestii amenintati - Armata noastra trece ca un
tavalug de fier - Telegrame catre Mackensen - Wer kann
Rumanien retten?" sunt titlurile textului de pe o pagina
întreaga.
Totul e nou pentru mine. Acest podis larg din fata mea, lumina
vie a soarelui peste verdele brumat al dealurilor si vailor,
bagajele acestea, pare-se ale regimentului 4 de artilerie din
Hanovra, bagaje care au vazut Berlinul si alte capitale pe care
eu nu le-am vazut, gazeta asta neverosimila, care e ca un
zmeu legat cu sfoara de lumea cealalta, cu mii de kilometri
dincolo de podis, imaginea pe care mi-o fac despre cei din
Bucurestii "amenintati". Dar mai puternica decât orice, lumina
înrourata si binefacatoare a soarelui biruie. Vad totul în fata
mea si nu e nimeni la marginea, ceva mai ridicata de vizavi, a
podisului. Trimit un bilet lui Orisan:
"Am doua carute cu bagaje, prada pe alese. Trimite «saci» sa
încarcam. Ai doua perechi de cizme de conte hanovrez, ca una
mi-o lasi mie. Spune capitanului ca astept ordine".
Iar pe dosul biletelului, dupa ce îi trimit un ziar, caci uitasem:
"Am si alte ziare nemtesti f.f. interesante. «Wer kann Rumänein
retten?» un articol de maiorul Mohrat. Nu spune la nimeni de
bagaje, sa alegem noi ce e mai bun, pe urma le dam lor tot."
Podisul din fata mea e ca o bucata de plai, atât de dulce e
scobirea din mijloc si atât de frumos începe, în stânga, padurea
din iarba. Sa tot faci "1 Maiul" pe o asemenea pajiste.
Dupa un timp, dincolo, pe dâmbul scund din fata, apare un
calaret. S-a oprit ca o statuie pe un soclu. Spectacolul
surprinde oamenii, care continua sa manânce însa brânza, cu o
tihna taraneasca. E, între noi si el, ca la trei-patru sute de
metri. Dupa ce se uita linistit la noi, îsi îndeamna calul si
coboara vreo treizeci de pasi, spre destul de înghitita noastra
nedumerire. Pe urma se întoarce si urca la pas pe dâmb, se
lasa în golul de dincolo, care duce pâna la Viena.
Numaidecât vin doi infanteristi. Se opresc si ei pe marginea
ridicata ca o margine de tava a plaiului verde. Se profileaza pe
cerul tare si gol, ca niste ciobani pe o culme. Coboara treizeci
de pasi, se întorc apoi, si intra si ei dincolo, în golul pe care nu-l
vedem. Pe urma apar pe deal patru, fac întocmai aceeasi
miscare, coboara aceiasi treizeci de pasi, se întorc si se afunda
înapoi, dincolo de margine.
Revin acum saisprezece insi. Se opresc toti aliniati, se
desfasoara în tragatori si pornesc spre noi.
"Sfatul" eroilor mei, care manânca brânza, e de parere sa-i
lasam sa vina aproape, sa vedem ce naiba vor. Acest sfat e
foarte influent în pluton, si eu, desi nu-l întreb niciodata nimic,
ratific hotarârile lui. Dar nu, iata si cei saisprezece s-au oprit
dupa treizeci de pasi, si în loc sa deschida focul, stau si se uita
la noi. Ne uitam unii la altii, cum se uita vecinii, în fata casei,
unii la altii, peste drum.
Eu ma întreb însa ce dracu mai cred ei despre noi.
Chem pe Nicolae Zamfir.
- Asculta, Zamfire, ia doi oameni si târaste-te prin padure pâna
spre ei într-acolo. Vezi ce mai e si asta.
E sigur ca azi vom avea o batalie mare. N-as putea spune ca
mai am viziunea aceea de infern, cu mormane de cadavre si cu
torente de foc, dar stiu ca va fi destul sa deschida cei de vizavi
focul, pentru ca sa cad - asa cum stam neadapostiti - la prima
salva. Totusi nu caut sa ne adapostim. E ceva de sport în
încapatânarea de a ramâne.
Caporalul s-a întors cu urechi lungi:
- Domnule sublocotenent, nu stiu, dar mie mi se pare ca pun
tunuri în bataie. S-aude uruit de chesoane.
Între timp, cei saisprezece oameni, dupa ce au mers cu spatele
la noi, au ajuns iar pe muchie si, la o comanda, neauzita de
noi, se opresc, se strâng unii lânga altii aliniati, fac stânga-
mprejur, apoi se încoloneaza ca la un mars de defilare. Un
superior loveste în ei, din când în când, cu un baston sau cu o
cravasa. Probabil ca vor sa se socoata în curtea cazarmii.
Pe urma, într-adevar, acest "superior", spre neîntrerupta
noastra nedumerire, stând cu spatele la noi, primeste defilarea
trupei, care, de unde suntem noi, pare si mai automata cu
pasul ei întins. La sfârsit, se opresc în picioare, pe dâmbul care
margineste podisul, aliniati, cu fata la noi. Pare-se ca, tot la
comanda apoi, în stânga si în dreapta rândului, din golul
nesfârsit de dincolo (care ar putea cuprinde orice posibilitati)
apar sus si se aliniaza, unul câte unul, alti soldati.
Pe un petic de hârtie, trimis capitanului, cer sa intervina
artileria:
"Sa se traga o salva care sa împiedice punerea în baterie a
inamicului."
Astept acum, cu certitudine, începerea luptei, plin de amintirea
tirului atât de precis al artileriei noastre. Pe coastele în evantai,
din spatele meu, coboara spre fundul vaii companii si
batalioane cenusii. Îmi zic ca se fac regrupari, probabil, în
vederea atacului.
- Domnule sublocotenent, ce soldati sunt aia, care coboara pe
vâlcelusa, înspre sat?
- Ai nostri, cine sa fie?
- Asa e, ca bine ziceti, da de ce s-o fi ducând asa înapoi?
- Manevre, Zamfir... manevreaza.
Cei din fata, din marginea cealalta a pajistei, nu mai coboara,
stau nemiscati în picioare, împlântati în muchie, ca niste uriasi
soldati de plumb, prinsi pe aceeasi lama de cositor.
- O suta cincizeci si doi.
- O suta cincizeci si sase, o suta cincizeci si opt, o suta saizeci.
Oamenii mei îi numara, dar s-au încurcat si sunt nevoiti s-o ia
de la capat.
Orisan a venit el însusi, cu patru oameni de-ai lui, cu foi de
cort. Nu glumeste. A si intrat sub coviltire, sa încarce bagaje.
Ma gândesc, nedumerit, ce e de facut. Cei din fata mea
sporesc necontenit si mi-e cu neputinta sa înteleg ce vor.
Atitudinea lor îmi confirma însa, în parte, parerea, dedusa din
regulamentul serviciului în companie, care spune ca
avanposturile nu deschid niciodata focul, decât daca sunt
atacate. Îmi dau seama si care ar fi pericolul: as începe înainte
de ora lupta, înainte ca miscarile de manevra sa fie sfârsite, as
angaja astfel trupele noastre, pe jumatate la locul lor numai.
- Câti sunt, ma Dumitre?
- Doua sute saizeci, domnule sublocotenent.
Ilie Orzaru îl îndreapta amarât si pagubos:
- De unde? Doua sute cincizeci si sase... acum, uite, sunt doua
sute cincizeci si opt, si acum abia doua sute saizeci.
Se corecteaza unii pe altii cei care numara.
O mitraliera, bine pusa la punct, ar face, maturând în fata ei, în
câteva secunde, doua sute saizeci de morti.
Suntem grupati, ca doua echipe de fotbal, la distanta fata-n
fata, dar parca am si mai bine impresia ca nu suntem decât,
câteva minute înainte de descarcarea revolverelor, cele doua
grupuri ale unui duel, fata-n fata. Cu deosebirea ca martori,
medici, "spectatori", toti sunt aici combatanti, ca distanta e de
patru sute de metri poate si, mai ales, cu deosebirea ca, dupa
primele focuri schimbate, lupta nu va fi oprita, ci abia va
începe, pâna la exterminare, cu interventia artileriei si a
tuturor surprizelor posibile - si mai ales cu sentimentul ca si cei
care vor scapa dupa zece ore de lupta vor muri poate la
noapte, poate mâine, poimâine, saptamâna viitoare, cine stie
când. Cel putin razboaiele vechi se decideau într-o zi, în doua,
în trei.
Dar artileria noastra nici nu se gândeste sa traga. Agentul de
legatura îmi aduce un ordin scris pe un petic de hârtie:
"Batalionul nostru va proteja retragerea diviziei, apoi d-ta vei
asigura retragerea batalionului si dupa aceea te vei retrage si
d-ta".
Nu mai pricep nimic. Ce sens are aceasta retragere? Si ce
noima are aceasta protejare, când nici nu suntem atacati?
Am sa cer un nou ordin mai lamurit, dar mai întâi vreau sa stiu
ce am în fata.
- Câti sunt, ma?
- Vreo trei sute si ceva, dar s-au oprit acum.
Soldatii de plumb de pe marginea cealalta, mai ridicata, a
pajistei, proiectati pe cerul gol din spatele lor, asteapta tepeni,
ce?
Târasc cu privirea pe agentul de legatura pe cararuie, jos
înspre râpa, sa vad daca îmi confirma ordinul. Batalionul, într-
adevar, se si încolonase pe drumul alb. În clipa asta am avut
impresia ca s-au ciocnit doua locomotive, cu un zgomot de iad,
si am vazut cele doua carute crescute într-un munte de fum.
Orisan trebuie sa fi fost facut praf, cu oamenii lui cu tot.
Acum salva de obuze, urlând aprig peste capetele noastre, se
prabuseste în mijlocul drumului, departe, în spatele meu, în
plina coloana, ridicând, ca niste brazi, pamânt negru. Oamenii
fug în toate partile, ca o adunare în care a lovit trasnetul. Spre
norocul lor, la dreapta, pârâul mocirlos are un mal mai râpos,
care îi poate ascunde de vedere. Se napustesc multi acolo. A
doua salva de trasnete, spintecând naprasnic pe sus aerul,
cade tot în drum si face alte patru morminte circulare. Nu mai
zaresc decât câtiva întârziati si pe aghiotantul regimentului,
care fuge calare, în galop înnebunit. Goana lui salveaza
batalionul, caci inamicul, care de sus îl vede alergând, s-a
încapatânat sa-l vâneze si (poate crezându-l ofiter superior)
trage toate salvele dupa el. Are totusi noroc sa ajunga la timp,
dupa un dâmb, unde îi pierd urma. Soseaua crapa în explozii
cumplite.
Nu pot sa-mi dau seama de pierderi, pentru ca soldatii se culca
toti pe unde gasesc, când vin obuzele. Dupa ce trombele de
pamânt negru si fum se risipesc îi vezi cenusii, lungiti ici si
colo, fara sa stii care sunt morti si care sunt numai culcati ca
sa se fereasca de sparturi.
Agentul de legatura îmi da, de pe malul celalalt al râpii,
învârtind bratul deasupra capului, semnalul de retragere.
Întârziasem putin, caci soldatii de plumb au deschis focul si
numaidecât, în urma, au pornit spre noi... Focurile noastre îi fac
sa se culce automat. Ne retragem scurt pe muchia râpii si
tragem mereu, senin, fara sa stim ce ne asteapta. E un schimb
viu de rapaieli si fâsâituri, când dau si eu, agitând mâna,
semnul retragerii. Acum pornesc iar spre noi. Pesemne ca
plecarea noastra nu mai e însa conforma planului lor, pentru ca
trasnetele de obuze se prabusesc acum în plutonul meu.
Cadem cu sufletele rupte, în genunchi, ne aruncam jos, care
cum putem, apoi alergam, coborâm speriati, împrastiati, fara
sa stim câti mai suntem, mai ales acoperiti de pamânt si fum
cum aratam acum. E o schimbare de sus în jos, ca si când ar fi
cazut tâmpla cerului si jumatate din privelisti s-ar fi rasucit ca
într-un ochi bolnav, ca într-o oglinda, dintr-o data întoarsa.
O întârziere întinsa, si pe urma alte suieraturi. Ne prabusim
odata cu ele. Nervii plesnesc, pamântul si cerul se despica,
sufletul a iesit din trup ca sa revina imediat, ca sa vedem ca
am scapat. Nu îndraznim totusi sa dezlipim obrazul de pamânt.
Fata de cele austriece, obuzele acestea, pe care le banuiesc
nemtesti, sunt de neasemanat. Trebuie sa fie de 105 sau 150,
jumatate fuzante si jumatate percutante. Sunt trase prea de
aproape si urechea înnebunita nu le aude vâjâitura
nepamânteasca decât aproape, odata cu prima explozie, cea
fuzanta, la trei metri de pamânt, dupa care vine scurt, dar
deosebit, a doua catastrofa, care ridica în vazduh o trâmba de
huma si fum gros, ca o fântâna arteziana neagra. Suieraturile
groaznice au ceva de sarpe de fier, de venire întinsa, de "direct
amenintator" - atât cât ai timp sa auzi din ele - caci plesnesc în
detunaturi metalice, care sunt ca niste rupturi deasupra
omenescului, racnetul din rarunchi al întregului fier din univers.
Ca un zavor cazut mortal, prabusirile ma readuc la realitate, iar
seninatatea cretina cu care luptasem în ultimele clipe se
transforma într-o durere de cancer al pieptului.
La început caut, cu cei câtiva oameni care se tin dupa mine cu
ochii scosi din orbite, albi de groaza, vreun adapost, cât de
mic. Dar povârnisul acesta usor, pe care coborâm dupa o
costisa mai abrupta, desi scade neregulat, nu ofera nicaieri
adâncituri mai mari decât un culcus de câine sau muchii
nisipoase, abia mai ridicate ca o perna de capatâi, cu
smocurile lor de iarba. Suntem asa, sub cerul vast, si pamântul
nu vrea sa ne primeasca. Trasnete vin mereu în noi, dar
flacarile nu le vedem, caci închidem cu înclestare ochii.
Cei care trimit obuzele trag cu socoteala, fara sa fie nelinistiti
de catre artileria sau focurile noastre, iar de sus, de unde sunt,
observatorii lor pot urmari efectul fiecarui obuz si deci pot
modifica tirul, matematic.
Exploziile se succed organizat. Unele le aud la câtiva pasi,
altele în mine. Cum s-a terminat o ruptura, corpul tot, o clipa
sleit, îsi înjumatateste rasuflarea si se încordeaza iar, sec, în
asteptarea celeilalte explozii, ca un bolnav de tetanos. Un
vâjâit scurt, pe care urechea îl prinde cu un soi de anticipatie,
înclestezi dintii, cu mâna îndoita deasupra capului, într-o
convulsie epileptica si astepti sa fii lovit drept în moalele
capului, sa fii împrastiat. Deasupra ta, întâia explozie îti sparge
urechile, te nauceste, a doua te acopera de pamânt. Dar prin
faptul ca le-ai auzit pe amândoua, nu esti mort. Animalic,
oamenii se strâng unii lânga altii, iar cel de la picioarele mele
are capul plin de sânge. Nu mai e nimic omenesc în noi.
- Domnule sublocotenent, ne-au prapadit...
- E rau, Zamfire.
Oamenii se închina neîntrerupt. "Doamne, Maica Domnului,
maiculita". Fugim, caci e totuna de stai pe loc. Problema de a
sti daca te opresti lânga un smoc de iarba, sau lânga un
musuroi de pamânt, e ca de la începutul lumii. Fugim deci la
întâmplare, nadajduind ajungem la râpa. Dar acum au cu noi
parca alta socoteala, cu grija potrivita. Daca stam culcati,
salvele se raresc si ele, pândind; în clipa în care fugim însa, vin
dupa noi ca pietrele, prabusind tot, vulcanic. Îi vad pe culme, în
picioare, urmarindu-ne cu sentimente de vânatori, cum
trageam noi la Bran, de sus pe Magura. Orice încercare a
noastra de a fugi îi îndârjeste (sau, cine stie, numai "îi
plictiseste").
Abia pot vorbi, caci mi-e paralizat gâtlejul de atât înghitit în
sec:
- Niculae, unde sunt ceilalti oameni?
- Nu...
N-apuca sa termine, raspunsul se rezolva în naruire de munti si
fum. Am sucit gâtul ca un pui bolnav, resemnat, ca pe tocator.
N-a fost nici de data asta. Pamântul farâmitat, tâsnit în sus,
cade acum, cu întârziere, în ploaie pe noi.
Îmi pun, înspaimântat si cu mintea umilita, manusile.
Ma gândeam uneori la sentimentul groaznic pe care îl încearca
cei condamnati, care afla numai în ultimul moment ca sunt
gratiati. Toata viata lor vor trai sub impresia acestor clipe. Dar
noi, aici, care suntem condamnati cu fiecare lovitura si dupa
fiecare, parca, gratiati. Chiar când merg ceva mai departe,
obuzele trec pe lânga tine, stârnind curent si vâjâind metalic,
cum te târaste un expres când te afli aproape de linie.
Un nou salt, dar vâjâitura ne-a luat înainte, explozia e acolo
unde vream noi sa ne oprim, si când sosim cadem în groapa de
obuz.
Ma trântesc jos, cu oamenii care se tin dupa mine. Parca as
suporta totul, dar zgomotul nu. Exploziile, ca prabusiri de
locomotive înrosite una într-alta, îmi înfig, cu lovituri de baros,
cuie în timpane si cutite în maduva spinarii.
S-aud focuri de arma, au început sa ne urmareasca de
aproape.
Stiu ca nu mai pot face nimic.
- Vin dupa noi, domnule sublocotenent, geme un om, sfârsit, ca
un bolnav de tifos.
E un fel de nepasare parca, mai curând un soi de nesimtire.
Toata vointa mi s-a consumat în convulsiuni. Vin fâsâituri de
gloante si, asa, amestecate cu exploziile de obuz, mi se par
ridicule si parca departe de simturile mele.
Înca un salt, pentru ca departe, mai jos, e totusi satul. Iar
vâjâituri, explozii si înaintea noastra tâsnesc puturi de pacura.
E acuma parca o clipa de întrerupere. Soptesc istovit:
- Niculae, hai s-o luam la stânga. Astia trag anume la zece pasi
înaintea noastra, ca sa ne prinda în explozie.
Dar în aceeasi clipa vin, naprasnic, vâjâiturile, caci în afara de
tunurile care trag când suntem culcati, altele, ochite gata,
pare-se, pândesc clipa când ne ridicam. Desigur, profitând de
acest prilej, cei de sus fac exercitii de tir, asa cum adineauri
faceau exercitii de defilare.
Încercam, sleiti, s-o luam la dreapta. Dar si acolo obuzele ne
ajung înainte, caci se calculeaza, prevazând, ca vânatorii de
porumbei. Nu pot gândi nimic. Creierul parca mi s-a zemuit,
nervii, de atâta încordare, s-au rupt ca niste sfori putrede. Nu
pot nici macar sa-mi dau seama daca oamenii din jurul meu
sunt mereu aceiasi, daca au cazut, si câti. Acuma nici nu îmi
mai vine sa alerg. Se spune ca pe Marea Caspica furtunile sunt
asa de groaznice, iar unii oameni si femei sufera atât de mult
de raul de mare, încât totul le devine indiferent si nu fac nici un
gest de împotrivire, chiar daca sunt ridicati si aruncati în mare.
Asa, descheiat de toate, ma simt si eu acum. Nu mai îmi dau
seama daca oamenii au obrazurile murdare de pamânt sau de
funingine. Abia mai înteleg bocetul, ca o litanie, ca un blestem
apocaliptic, din adâncul adâncurilor parca.
- Ne-a acoperit pamântul lui Dumnezeu.
Omul cu fata stinsa, cu mustata cazuta si colturile gurii
înspumate, nu poate spune decât atât, si o spune aproape
neîntrerupt. E acum o clipa de liniste. Trag, într-adevar, peste
deal, departe, si obuzele trec pe sus de tot, ca o uruiala de
vagonete, cautând pe cine stie cine. La vreo douazeci de pasi
de noi e un pârâias statut ca o mocirla. Ne privim o clipa, îmi
trec limba secatuita peste buzele arse si pe urma o rup la fuga,
caci oamenii vin fara alta chemare. Când am ajuns în mocirla,
obuzele lor, pornite odata cu noi, au lovit numai în dâmbul
dinainte, l-au saltat parca zvâcnit si l-au înnegrit de pamânt si
fum. Urechile vâjâie înnebunite si fara întrerupere, chiar acum,
când obuzele nu vin în noi.
Dar iata, sunt furiosi de parca ar fi fost pacaliti. Ei rarisera
putin loviturile, pentru ca, acum întelegem bine, ne credeau
morti pe toti. Trag iar, în mocirla, dupa noi. Nadajduim ca,
acolo cel putin, obuzele lovind în moale nu vor mai exploda
toate. E adevarat ca numai unele ridica trâmbe de noroi, altele
termina îngropându-se flescait. Îmi dau însa acum lamurit
seama ca grozavia clipelor e din alta cauza decât a exploziilor.
Obuzele însesi, pe care le stim cât niste donicioare, vin izbind
de-a dreptul înspre noi, parca în noi, cautându-ne ca niste
gloante. Si le simtim mari fata de gloante, asa cum calatorii
europeni trebuie sa fi simtit când au fost atacati, daca vor fi
existat, de mustele veninoase, mari cât vulturii, din alte
continente. Lovesc în jurul nostru ca niste sabii care n-ar izbuti
dintr-o singura izbitura sa ne reteze capetele si ar lovi apoi,
furioase, vâjâind, în dreapta si în stânga, înainte si înapoi,
zapacit si orb, cazând si rupând totul. Ne trântim pâna în gât în
mocirla, dar nu putem afunda (oricât de mare e groaza) si
capetele, caci ar fi sa murim înabusiti. Fugim, cu tâmplele
lovite cu ciocane, printre coloanele de noroi si huma ridicate în
fata, înainte, la câte cinci-sase pasi una de alta. Acum
pârâiasul face o cotitura, iar malul din dreapta, mâncat de
suvoi, e ceva mai drept. Acolo, cu urechile plesnite, chiar daca
nu e adapost de obuze, cel putin nu putem fi vazuti si e
neasemanat lucru aceasta rupere din vederea mortii. Din apa
si noroi nu avem afara decât capetele. Suntem sapte insi cu
fetele paralizate ca niste bolnavi în agonie.
Ceilalti trag acum cu o înversunare arzatoare, de oameni
carora nu le-a reusit, din vina victimelor, o demonstratie.
Stiu ca daca ar lovi chiar în muchia râpii, daca pot spune asa,
obuzul ar veni tot în noi si ne-ar face praf, dar nu-mi pot
explica nici acum de ce parca nu ar fi atât de groaznic, caci ar
fi între noi si el, nu stiu, în prima fractiune de secunda, o perna
de pamânt, n-ar fi venirea proiectilului drept si plin, în craniu.
Traiesc, plângând în mine, gândul ca Achile cel incomparabil si
viteaz era invulnerabil fata de sageti si sabii - si poate ca
tocmai de aceea era atât de viteaz - în afara de calcâi. Eu as
vrea sa-mi stea ferit de turbarea de fier, macar craniul.
Patru tunuri trag în fata noastra, la zece pasi, ca prin baraj sa
ne taie drumul si patru încearca sa darâme malul (cât un stat
de om) de care ne-am lipit. Tot dealul se resimte incnind de
izbiturile scurte ca de un neîntrerupt cutremur.
Dupa vreo jumatate de ceas, plictisiti, dezgustati, parca s-au
oprit. Rasuflam încet dar nu putem vorbi de sfârseala. Din
cauza noroiului nu ne mai deosebim unii de altii, înghesuiti într-
o vatra sub mal, nu mai mare însa ca un pat, unde ne-am târât
cu toti. Doar, cu mustata una cu gura, de spuma, Marin Tuchei
boceste întruna, silabisind taraganat, ca un blestem, de la
început:
- Ne-a acoperit pamântul lui Dumnezeu...
Niculae Zamfir îsi ia cu mâinile mâlul cleios de pe obraji.
Îl întreb cu un zâmbet de recent operat:
- Ai scapat, Zamfire?
- Mare blestem pe capul nostru... Dar noi ne tinem de
dumneavoastra, domnule sublocotenent... Ce-o fi cu
dumneavoastra o fi si cu noi.
Vreo doi si-au aruncat armele, ca sa poata fugi mai usor.
- Unde va sunt armele, ma Marine?
Clatina din cap cu tristete...
- Armele noastre...
Niculae Zamfir îsi priveste arma cu magazia încarcata de noroi.
- Dar parca ale noastre mai sunt bune de ceva? Nu sunt
destule aruncate pe aici? Ia uite.
- Ia vezi, ma, cu grija, nu vin cumva dupa noi?
Zamfir ridica încet capul deasupra si pe urma parca uimit,
parca resemnat:
- Vin, domnule sublocotenent, vin. Sa tragem câteva focuri sa-i
mai miram putin si sa fugim.
Scot manusile murdare, iau arma unui om, Zamfir face la fel,
înca doi oameni se ridica si ei.
- Trageti pe neochite, repede...
La rapaitura focurilor noaste, cei care veneau ca la plimbare,
fara grija, se trântesc la pamânt.
- Eu nu-i pricep, de ce se misca asa de încet?... pâna acum,
multi cum sunt, puteau fi de mult aci sa ne ia ca din oala,
întreaba unul.
- Neamtul e om cu socoteala - lamureste Zamfir - de ce sa le
piara un om, daca ne poate rapune cu scula?
Tirul artileriei reia brusc, exasperat de furios. Din nou avem
otrava în sânge. Stiam ca nu se terminase, dar realitatea
revenirii e noua. Îmi strâng înspaimântat manusile. Pe urma
superstitia ma descompune cu desavârsire. Arunc pachetul cu
scrisori... Mi se pare ca ar putea sa fie legatura între acele
scrisori furate si insesizabilul joc al întâmplarii, care aduce un
obuz la o jumatate de metru la stânga sau la dreapta. Arunc si
aparatul fotografic, dar mantaua de cauciuc parca tot vreau s-o
pastrez... atât de mare mi-e groaza de frig.
Obuzele care lovesc în mlastina ne acopera din nou obrajii cu
noroi, iar cele care cauta muchia malului se apropie si se
departeaza. Fiecare explozie ne nauceste batându-ne mereu
tepi de fier, cu ciocanul, în urechi, si vuieste groaznic de
metalic, ca si cum vagoane de tabla ar cadea de la etaj pe
bazalt.
O explozie de obuz e ca o ciocnire de trenuri. Cine ar putea
suporta sase-sapte sute de ciocniri de tren într-o singura zi?
Un obuz a lovit în muchie... Mi se pare ca, apropiati, doi dintre
oameni sunt loviti de rupturi, dar n-am timp sa vad, caci ochii
mi se închid scurt, corpul mi se înclesteaza în convulsie
epileptica.
- Asculta, Dumitre, azvârle mantaua aia, ca sa poti fugi mai
usor! si ma arunc înainte, caci simt ca stam într-un mormânt. E
o fuga deznadajduita, prin albia pârâului, ca a aghiotantului
calare, mai ales ca apa e mai putin mocirloasa aci. La vreo
doua sute de metri e o noua cotitura râpoasa. Ajungem acolo
trei insi, dupa ce am fost despartiti unii de altii prin fântâni
tâsnitoare, cât un turn, de pamânt si fum.
Dam aci peste un grup de opt-noua oameni din plutonul meu,
care asteapta un moment prielnic sa fuga.
Din urma mai vin înca doi, dintre cei care fusesera cu mine.
Când ajung, mai mult se prabusesc decât se culca, pe urma
cauta cu privirea iscoditor.
- Petru Garlici?
Iar celalalt cerceteaza.
- Nu cred, mi se pare ca a ramas acolo... A Mariei...
Si pe urma ne lamuresc: ei au prins de veste ca fugim abia o
clipa în urma, asa ca veneau cam dupa noi; atunci au vazut un
obuz care i-a retezat capul lui A Mariei...
- ... si fugea, asa fara cap, dupa dumneavoastra, domnule
sublocotenent.
- A mers ca la vreo patru-cinci pasi si pe urma a îngenuncheat
si a cazut.
Oamenii se închina:"... mama... ma..." Daca nu cumva a fost
vreo halucinatie a lor, sabia vâjâitoare a nimerit totusi. Si cel
care povestea reia, ca sa-si întareasca pentru el.
- A Mariei a fost.
Acum suntem toti vreo doisprezece.
- Haideti, ca aci e capcana mortii.
- Ne omoara fara lupta.
Dar nu avem totusi curajul sa trecem prin focul de baraj. Daca
artileria inamica ar fi batând o zona fixa, nevazuta de cei care
conduc focul, calculata doar pe hârtie, parca hotarârea ar fi
mai usoara.... Ar fi ca un fel de loterie, la care chiar daca nu ai
decât o sansa infima, trebuie sa încerci. Dar barajul acesta e
condus de oameni care ne urmaresc ca pe niste gânganii.
Gândul nu ezita, mâna nu le tremura, ochiul alege linistit tinta,
caci sunt netulburati de artileria noastra, ca niste mecanici de
cale ferata obisnuiti cu rotitele si manivelele lor.
Totusi, în loc nu mai putem sta... Un nou salt, o noua
dezlantuire de trasnete (caci acum nu mai trag, cât timp nu se
vede nimeni, ci tunul asteapta ochit gata, pâna când suntem în
fuga).
Ajungem totusi în sat, dupa ce mai întâlnim pe drum alti câtiva
oameni, din pluton. Poate sa fie acum cam pe la prânz. Stam
deci aproape de trei ore sub focul dezlantuit al artileriei.
În sat e ca o aratare de stafii militare.
Tudor Popescu sta dupa o casa, cu plutonul lui tot.
- Omule, de când te astept...
Sunt încremenit de nedumerire. Când e o fuga generala, el
asteapta sub traiectoria artileriei si a mortii.
- Cum era sa te las singur pe aici? Asta-i.... Aia de la regiment
sunt niste câini... Nu parasesti un om, asa, cu patruzeci de insi,
în fata inamicului care a pornit la atac.
Nu-l iau în brate, nu-i strâng mâna, ci surâd idiotizat.
La o fântâna, ma spal pe fata. Oamenii îsi iau mâlul funinginos
de pe fata cu dosul palmelor.
- Regimentul, batalionul? Unde sunt?...
- Regimentul? Dracu stie... trebuie sa fie la trei ore de mars de
aici. A plecat de atunci, din zorii zilei. Compania? o fi si ea la
zece kilometri; iar, catre oamenii lui: Hai, ma pacatosilor... Iesiti
si aia din pivnita.
Printre casele sarace, bolovanoase, se face o raspântie vaga.
- O luam pe drumul asta, spre dreapta?
- Ce drum, baiatule? acolo sunt nemtii.
- Si-ncolo?
- Si-acolo sunt nemtii. O luam la deal în sus, într-acolo-i
regimentul.
Am senzatia ca ne-a cuprins o apa.
Urcam, deci, pe povârnisul dimpotriva, tot pe o vâlcelusa
râpoasa, marunta si cu lastari.
Bombardamentul, care în sat slabise de tot, reîncepe iarasi.
Acum situatia e însa alta.
Vâlcelusa face ocoluri. Când suie în pieptul dealului, nemtii vad
pâna în fundul ei si acolo nimic nu ne poate adaposti... Dar
când o ia la stânga sau la dreapta, malul e paralel cu ei si ne
ofera adapost sigur. Nu avem deci de trecut decât vreo trei-
patru zone de baraj, pe care ei le supravegheaza cu grija. Într-
un ceas facem si acesti doi kilometri jucând, când e nevoie, ca
la un nebunesc joc de noroc al mortii. De doua ori întâlnim
despartiti de vai si nu stim încotro s-o luam. Gasim spânzurat
în câte un betigas, însa, câte un biletel: "La dreapta, Orisan".
(L-am întrebat mai târziu, cu o inexplicabila neîntelegere de ce
a si semnat biletelele si mi-a raspuns, cu buna dreptate: Ca sa
nu credeti ca e vreo cursa a nemtilor.) Deasupra e un mare
platou cu soseaua si alte sate. Adica, exact, e tara obisnuita,
ca Sasausul era cazut în albia râpoasa.
Acolo dam peste Orisan... Constituise din oamenii ramasi în
urma o ariergarda si ne astepta.
Vine lânga mine cu figura lui, lunga si rasa, înflorita.
- Ai scapat, mai?
- Dar eu pe tine te credeam facut praf, acolo la carute...
- Mai scapa omul... m-am ales si cu cizmele. Zâmbeste palid.
Ce zici? asta a fost artilerie nemteasca?
- A fost.
Ma trântesc jos istovit. Era ca la unu-doua dupa-amiaza. E cald,
soarele si lumina albicioasa. Oamenii se aduna gramada... Fac
socoteala... Lipsesc numai saisprezece, cu cei eventual rataciti,
cu tot. Acest "numai" se refera la sentimentele de groaza prin
care am trecut si la risipa de obuze a nemtilor.
- Dumitre, e ceva de mâncare?
- Avem, dom sublocotenent... oua si ciucalata de la carutele
alea.
Si le cauta tihnit în sacul de pânza.
- N-ai aruncat mantaua?...
- Cum o s-o arunc, domnule sublocotenent? ca acum încep
ploile... Asa ceva nici domn maior n-are. Dumitru e lung,
urecheat, buzat si practic.
Cad sleit si nemângâiat. Interminabilul bombardament a
sfarâmat toate resorturile din mine. Vorbesc rar si numai când
e nevoie neaparat sa raspund... Ma simt palid si când îmi trec
mâna peste obraji vad ca mi-a crescut o barba ca de mort.
Ma întreb întâi, lungit în santul soselei, daca nu am fost prea
de tot demoralizat de focurile de baraj. E o întrebare care nu
m-a slabit niciodata în razboi, dar care acum ma chinuie mai
staruitor ca oricând: Altul, în locul meu, s-ar fi purtat mai
demn?
Daca nemtii înaintau, ma puteau prinde fara lupta, caci e
neîndoios ca n-as fi fost în stare sa ma apar. Dealtminteri, nici
nu mai aveam cui comanda, caci nu aveam lânga mine decât
sapte oameni. E o problema, care si în cealalta viata (care nu e
decât paralela cu cea de acum) m-a obsedat mereu, înca din
ultimul an de liceu: Sunt inferior celorlalti de vârsta mea? În
aceleasi împrejurari, altii cum s-ar fi comportat?
Tudor Popescu fumeaza un chistoc galbui, tinându-l iscusit între
aratator si degetul cel gros, cu ochi absenti, caci e gânditor si
el, aci în santul cu smocuri de iarba al soselei. El de ce a ramas
sa ma astepte? Stiu ca din cauza câtorva mici ispravi,
camarazii mei au oarecare admiratie pentru mine, iar din
cauza gesturilor mele prietenesti, o dragoste de frate. Dar de
ce, eu, care cred ca îmi iubesc atât soldatii, n-am stat sa adun
ranitii cazuti pe coasta? E adevarat ca am fost poate cel din
urma, chiar din plutonul meu, dar eu nu stiam asta si nici acum
n-o stiu precis. În sat nu tragea artileria, si Popescu nu trecea
prin încercarile prin care treceam eu, e adevarat, dar poate ca
ar fi trebuit totusi sa stau sa adun din raniti... Si unde sa-i
duc?... cum sa-i transport?... când trupele noastre sunt tocmai
la zece kilometri.
Si înca alta obsesie, cu radacini si mai adânci.
Sunt dintr-un neam inferior? Ce as fi facut daca as fi fost la
Verdun, sau daca as fi pe Somme, în uraganul de obuze unde
trag mii de tunuri o data? E aceasta inferioritate de rasa?
Ei nu sunt din carne si nervi ca noi? Ce suflet au, de pot avea
taria sa îndure atâta?
Exista, pe drept cuvânt, vreo rasa aleasa, care poate suporta
ceea ce noi nu putem suporta? si atunci trebuie sa trag
consecintele firesti pentru toata activitatea neamului meu,
pentru raporturile viitoare, pentru gândurile de realizare în
viitor, care trebuiesc ajustate mijloacelor modeste.
Nu credeam în nimic... nici macar în Dumnezeu... si aceasta zi,
aratându-mi limitele vointei si ale personalitatii în comparatie
cu altii, ma dovedea într-o inferioritate de epava. A fost destul
sa apara nemtii... focul a doua baterii. Si totusi acum soarele
era sus, prietenii ma asteptau... o companie întreaga strânsa
prin grija lui Orisan, toata a noastra, pe raspunderea noastra,
creata de el din nimic, ca o casa, ca o statuie, ca o gradina
sadita, ne dadea un real orgoliu si aproape ca doream sa
ramânem în urma. Încolonam frumos acesti o suta si ceva de
oameni, facuti dar tarii, lasam o ariergarda mica în urma si
pornim.

"WER KANN RUMÄNIEN RETTEN?"
Abia când dam peste un pod care arde mocnit, când vedem
pustiul pe care-l întâlnim, sate dupa sate, alt pod care arde,
întelegem despre ce e vorba în realitate. Orisan zâmbeste trist,
cu înteles amar, când ocolim prin vad:
- Nu mai am sperante de întoarcere.
Dupa aproape treizeci de kilometri de mars istovitor, care ma
idiotizeaza, cu urechile si capetele mereu întoarse înapoi,
ajungem din urma, pe înserate, în marginea Nagy-Varosului,
batalionul, care ne daruieste cu indiferenta de mecanism o
seaca surpriza. Vom ramâne în avanposturi. Sunt atât de
obosit, sunt atât de sleit de vointa, încât cu greu ma stapânesc
sa nu urlu furios.
Capitanul, îngaduitor si feminin, ma potoleste cu prietenie,
uimit (ca un taran care a vrut sa rataceasca prin oras un câine
si îl gaseste, aproape de casa, sub dricul carului), dar sincer
bucuros când ma vede întors din valea unde ma lasase.
Dealtfel, o companie, plecata mult înaintea mea, batuta de
artilerie, se împrastiase, se ratacise si înca nu se stia nimic de
ea.
- Gheorghidiule, ai rabdare, domnule, s-a dus domnul maior sa
explice comandantului ca e trupa obosita.
Raspunsul ne vine tocmai în zorii zilei si mergem sa cantonam
în sat, unde dam peste un întreg corp de armata poate, peste o
divizie cel putin, în cea mai mare învalmaseala cu putinta.
Dupa ce, cu chiu cu vai, gasim câteva grajduri si doua odai
pentru odihna, suntem toata ziua chemati la regiment pentru a
primi ordine administrative, pentru încheieri de acte. Mi se dau
întâile scrisori venite din tara. Pe un plic e scrisul mare, putin
aplecat, al nevestei mele. O pun ca si pe cealalta, a mamei, în
veston, fara sa le citesc. Întâlnim, dupa atâta vreme, întâia
oara, serviciile regimentului si toata ziua ne e luata cu diverse
completari de rubrici, rapoarte, lamuriri. Nu ne-am luat soldele
si e musai sa le luam, semnând stat. Trimit banii, cu care n-am
ce face, pe doua adrese cunoscute, la întâmplare aproape.
Dumitru mi-aduce vestea ca lada cu bagaje a fost sparta... sau
s-a stricat... destul ca e goala cu totul. Nu mai avem decât ce e
pe noi.
Venim pe drum spre cantonament; Orisan îmi sopteste cu gând
îngenuncheat:
- Wer kann Rumanien retten?
- Ce vrei sa spui?
- Am citit de doua ori ziarele. Pierdem razboiul.
- Si ce putem face?
- Douazeci si cinci de mii de prizonieri la Turtucaia.
- Daca generalii nostri nu stiu un principiu de tactica,
elementar: ca o batalie prost angajata nu se continua, ci
provoci alta, ca Joffre la Marna.
Mitica Radulescu e indignat.
- Adica voi credeti prostiile alea despre Turtucaia? E
congestionat de mânie. Credeti toate prostiile nemtesti?... Si
pleaca aproape întorcându-ne spatele.
Orisan se uita lung dupa el si pe urma ma ia de brat:
- Crezi tu ca oamenii de isprava de-acasa, câti or fi, stiu cum e
condus razboiul românesc? Îsi dau seama ca nemtii vor ajunge
la Bucuresti?
- Poate ca da... poate ca nu.
Ma priveste apasat, cu trasaturile prea simple în linii drepte.
- Asculta, Gheorghidiule, unul din noi
 doi, poate amândoi, trebuie sa plece la Bucuresti... Trebuie sa
gasim acolo oameni care sa ne asculte, cât mai e timp.
- Cum o sa pleci de aci?
Se apropie strâns de mine:
- Am vorbit cu Dimiu. Poate se va gasi vreo însarcinare. E vorba
sa se trimita un ofiter, ca sa aduca un transport de la partea
sedentara.
Surâd cu mila.
- Va pleca desigur aghiotantul regimentului sau altcineva.
- Maiorul Dimiu va face sa plece unul din noi.
- Orisan, ce crezi tu ca putem face acolo?
- Sa vorbim cu vreun parlamentar influent, care sa le deschida
ochii tuturor.
Am rupt o ramura de copac si-i numar frunzele.
- Asculta Orisan, daca mergem acolo, nu-i decât un singur leac:
revolverele. Ai curajul asta? Daca vrei, dezertam... Esti în
stare?
A ramas îngândurat.
- E prea complicat...
- Atunci, sa lasam lucrurile cum sunt.
Dupa-masa dorm vreo doua ceasuri si când ma destept îmi
aduc aminte de scrisori. Mama îmi spune ca acasa sunt toti
bine si: "Stefane, mama, roaga-te lui Dumnezeu în fiecare
seara, ca el ne e singura nadejde... si vezi, fii cuminte... fa si tu
cum fac altii". Biata mama, cum crede ea ca "fac altii"?
Nevasta-mea, pe hârtie lunga mov, îmi multumeste pentru
donatie: "A fost o surpriza, m-a uimit... Sa te gândesti acolo, în
razboi, atât de mult la mine.. Îti multumesc înca o data ca ai
fost atât de dragut în chestia lirelor, si-mi pare foarte rau ca
ultima oara ne-am despartit putin cam rece. Dupa plecarea ta
am fost trista si a treia zi am plecat din Câmpulung. Singura...
cu servitoarea... de-abia am gasit locuri în tren. Aici am gasit
totul în regula. Scrie-mi daca poti, si cât poti mai mult. Scrie-mi
unde ai pus cheia de la biroul american, unde sunt actele... Ieri
am fost la mama... ca sunt singura toata ziua... Te sarut, scrie
des cum te afli. E adevarat ca înaintati mereu? aici e o mare
bucurie."
Cheia de la birou, actele, am fost dragut (?). Ce pot sa fie
pentru mine toate astea?... Ei au acolo pe "mâine". Ce stiu ei
de ce a fost ieri în realitate în satul Sasaus? Propozitiunea "ca
sunt singura toata ziua" ma face sa zâmbesc, nu pentru ca o
recunosc tipica si atât de masinal mincinoasa, cât pentru ca
îmi aduc aminte cât am suferit din cauza ei. Acum totul e,
parca, din alt tarâm, iar între noi abia daca e firul de ata al
gândului întâmplator.
O singura curiozitate, ca de amator de tablouri, am: Cum o fi
lumea asta, care stie ca armata e în razboi? cum e atmosfera
strazii, a restaurantelor, cum vorbesc la masa? as da nespus
de mult sa vad acum un exemplar macar din ziarele mari, de
dimineata, sa citesc, dedublat, cu ce litera? cu ce titluri? vestile
razboiului românesc.
- Nu dormi, Gheorghidiule? ma întreaba de pe patul celalalt
Tudor.
- Ba da... am dormit... Citeam acum scrisori de acasa...
- Hai sa vedem caii lui Corabu.
E un adevarat loc de rendez-vous ofiteresc grajdul vecin, unde
capitanul Corabu tine patru cai, prada lui de razboi.
- Asta-i din grajdurile lui Esterházy, arata cu mândrie noul
proprietar un roib pintenog, subtire si nervos ca un cal de
curse. I l-am luat unui conte.
Corabu, ca sa-si poata face colectie de cai, a întins cele mai
abile curse patrulelor de husari. Adica numai trei a capturat, ca
pe unul l-a ales dintr-o herghelie întâlnita si l-a platit, fata de
martori adusi anume, cu bani buni si foarte cinstit socotiti la
pret. Admiram cele patru animale subtiri, si vii ca jocul de
izvor, cu dezinteresarea cu care le-am fi privit pictate.
- Si ce faceti cu ei, domnule capitan?
E sincer uimit.
- Cum ce fac cu ei? Dar în timp de pace un cal ca asta ma va
costa solda pe un an, domnule.
- Sigur, un maior are nevoie de cai, îi completeaza gândul,
crezând ca glumeste, un locotenent de administratie...
Dar capitanul e destul de acru:
- Maiori ajungeti voi, hotii astia de la intendenta... eu am sa fac
însa un grajd de cai de curse...
- De ce hoti, domnule capitan, de ce ne faceti hoti?
- Uita-te la el, ni-l arata cu dispret capitanul, netezind mereu
coama de matase a roibului. Ne trimit, ori nu ne trimit hrana, ei
o trec la ordinar. Ba si atunci când ne-o trimit, o iau cu japca de
prin curtile oamenilor si o trec apoi gras la socoteala.
Râdem toti, râde galben si locotenentul, dar pâna la noi a ajuns
zvonul ca acei de la etapa au trimis - siguri cum sunt ca scapa
- câte-o adevarata zestre acasa.
Ca sa ne împace, locotenentul ne cheama la magazia diviziei,
sa ne dea tigari si vin bun, înfundat.
Pe drum discut cu Orisan si Tudor Popescu:
- Pe locotenent îl înteleg, e sigur ca se întoarce, dar Corabu?
- Da, e ciudat... încrederea asta...
Corabu îmi da o spaima linistita, ca un bolnav care, spre
deosebire de toti cei din jurul lui, nu stie ca impresia de
multumire si bunastare pe care o are e semnul agoniei
apropiate si face planuri unde sa-si petreaca vara.
Pe strazile satului, transformat într-o provizorie capitala de
regat militar, e o miscare de trasuri, furgoane si automobile
chiar, chesoane si tunuri trase în marginea drumului, care
desfid orice gând de ordine.
Curtile sunt toate pline, cum sunt pline de care si trasuri curtile
hanurilor în zilele de târg, iar oamenii forfotesc în toate partile.
Vinul si gustarile, probabil de la popota diviziei, sunt delicioase.
- O saptamâna, doua, cât mai stam aici, Vasiliule, suntem
musteriii tai. Îti facem vad.
Un locotenent scurt, cu mustata blonda, întreaba mirat:
- Credeti ca stam aici doua saptamâni?
- !?
- Trei zile, o saptamâna cel mult.
- Trei zile? Pentru asta ne-au adus la divizie?
Ne vizitam cantonamentele si hotarâm ca seara sa luam masa
împreuna cu toti amicii, Tudor Popescu, Orisan, Mitica
Radulescu si cu mine.
Dar se vede ca ordonantele au vorbit despre banchetul nostru,
ca se mai invita si altii.
- Tu ce aduci? A nu, pui fripti avem... Si sardele avem.
- Da?... eu am ardei umpluti...
Ne prapadim de râs o clipa... ardei umpluti?... ce idee, asa
seara?...
- Dar, ardei umpluti... ca a gasit masina de gatit.
Pe jumatate suntem convinsi... Orisan chiar face reflectia
rezonabila:
- Draga, ardeii umpluti sunt o mâncare adevarata, de oameni
asezati... cu pat si masa... nu pui fripti, de oameni vesnic pe
drum.
Fireste ca suntem de acord, dar acum, amicul nostru primeste
cu greutate.
- De, nu stiu... daca o sa ajunga... n-am decât o tava.
Constat iar ca pe front nu mai sunt acele tipuri "pitoresti" de
care e atât de plina literatura. Toti cei care sunt "pitoresti" o
vor - si sunt constienti de asta - asa cum vor sa-si faca un
"cap" cei care-si lasa barba. În tic, în formula repetata, e ceva
de cabotinaj. Dovada ca, daca pe un chefliu cu ticuri pitoresti îl
scuturi si îi vorbesti grav si serios, nu mai face pe caraghiosul,
nici pe actorul. Dar razboiul e mai ales sinceritate, aproape de
pamânt si piatra. Nu e teatru, chiar când e gluma. Nu exista
deci tipuri pitoresti decât la popote, la intendenta si la etape.
Acolo, când sunt uneori, si cei de pe front se lasa ispititi. Acum
suntem numai veseli.
Pe înserate a început sa burniteze. În odaia mea, patul cu
cearsafuri albe e facut (n-am dormit în trei zile decât trei-patru
ore pe apucate) si masa e întinsa cum se cuvine pentru sase
"persoane", nu insi. E un soi de veselie, chiar când masa e
încarcata si paharul plin, cam la fel cu veselia uscata a
figurantilor de teatru, care sunt veseli, striga si beau din cupe
goale.
Dar când aduce castronul cu aburi de supa delicioasa - unde l-o
fi gasit? - ordonanta e oarecum grijulie:
- Domn sublocotenent ... nu-mi miroase a bine.
- Ce, ma, ardeii lui Vasilescu? întreaba Mitica.
- Nu, XY a primit ordin de echipare...
Lingurile au cazut în farfurii. Parca a turnat cineva laturi în
supa.
- Ia vezi, ma... Nicule... Paraschive, aia de-acolo, ia duceti-va sa
vedeti ce e...
Nu mai manânca nimeni. E o enervare joasa, facuta din
dezgust si istovire. Suntem brigada cu XY.
Paraschiv se întoarce cu un chiot de bucurie.
- Numai XY... la noi nu e nimic.
Dar atât nu e de ajuns ca sa ne readuca pofta de mâncare. Nici
nu vorbim macar... Tudor Popescu s-a dus sa se trânteasca pe
unul din paturi, în asteptare.
Tignale prelungite si, în strada, comenzi scurte, corectate. XY
se formeaza pentru plecare în seara.
- Sa vedeti, draga, ca pe noi ne lasa în pace. Am eu o
presimtire a mea... ca pe noi ne lasa în pace. Uite, eu manânc
fara grija...
Noi ceilalti ne multumim sa fumam fara sa spunem o vorba.
La ora 9 vine ordinul sa ne echipam. Ne încolonam apoi pe o
ploaie rece si patrunzatoare de toamna.
- Vedeti, domnule sublocotenent, daca aruncam mantaua de
cauciuc...
- Bravo, Dumitre, esti o ordonanta clasica...
- Da, dom sublocotenent...
- Ce da, ma?
- Sunt asa... cum spuneti dumneavoastra.
- Esti un prost.
Sunt îmbracat tot în costumul ofiteresc subtire (caci abia mai
târziu ofiterii se vor îmbraca cu aceleasi haine, vag ajustate, ca
si trupa) cu care am plecat în ajunul Sfânta Mariei.
Toti îmi admira cu invidie mantaua... Orisan are perechea de
cizme de husar lungi, rosii, dar se codeste sa le puie, caci îi e
frica sa nu fie, într-o eventuala lupta, prea vizibile.
Pornim încet dupa chesoanele de artilerie, ca dupa un dric. Nu
se vede nimic si, dupa ce iesim din sat, drumul, din cauza ploii
dese, care desfunda, e o adevarata mlastina. Credem ca nu
intram chiar azi sau mâine în lupta; ba înca ni se pare sigur,
dar drumul asta prin noroi, în întuneric bezna, sub palele de
ploaie, e îngrozitor. Alunecam, ne tinem unii de altii si ajungem
cu toti în santul din marginea drumului.
- Atentie... pod sfarâmat... se transmite, venind din om în om,
înstiintarea. Dar cum întunericul e prea de nepatruns, cadem
toti, rând pe rând, în mocirla. Ne scoatem, târându-ne, unii pe
altii. Mai fiecare pas e facut din trei pasi: unul alunecat spre
dreapta, altul îngenuncheat la stânga si în sfârsit cel bun
înainte.
Mi-e imposibil sa stiu în ce directie mergem.
- Atentie... atentie... cheson împotmolit.
Ocolim asa ca sa ne conformam indicatiei, desi ne întrebam
daca nu cumva acum gresim. Trecem probabil pe lânga un tun,
dar nu stim unde e...
Sunt sleit... mi se îndoaie genunchii uzi...
Ghetele de sevro mi-au devenit ca niste bandaje de noroi rece
în jurul picioarelor...
Mi le smulg cu greutate, ca si când pamântul mi le-ar suge.
Ploua mereu si întunericul e atât de mare de parca suntem
rataciti într-o mina, fara un chibrit, fara o unda de lumina
macar. Între o pâlpâire de tigara si soarele tot, e mai mica
deosebire, fara îndoiala, decât între o lucire de zid alb si
întunericul absolut.
Când uneori drumul ocoleste, întunericul devine si el mai lichid
si ne spala obrajii.
Undeva, înainte, s-a aprins o lumina. Imediat încep urlete:
stinge... stinge lumina. Si e fara noima, caci o lumina nu poate
indica o pozitie, de vreme ce nu i se poate determina locul.
Bâjbâim mai departe prin întuneric.
- Zamfir... Niculae Zamfir... Nu raspunde nimeni. Zamfir!... Pun
mâna pe cel din stânga mea: Tu esti Zamfir?
- Nu sunt, camarade... Zamfir s-a dus pisemne - si aci îmi
trânteste o porcarie soldateasca.
- Ma, cine esti tu, ma... n-auzi? si îl iau de gât...
Cineva îmi recunoaste vocea:
- Ma, e don sublocotenent de la a noua.
- Don... don... sublocotenent... eu sunt dintr-a saptea.
- A saptea? apuc de ranita pe cel dinaintea mea... Cine esti?
Din ce companie esti?
- Vasile Tonitu dintr-a saptea.
- Ma, aici sunteti dintr-a saptea?
- Nu, don sublocotenent, a opta, îmi raspund cinci o data.
- Dar a noua unde e, ma?... Ei, a noua...
- Aici, don sublocotenent, raspunde unul si parca îi e vocea
fosforescenta, atât de mult o simt.
- Unde sunteti, de aici: înainte... înapoi?
- Pai nu stim unde sunteti dumneavoastra...
- Ma, care are o izmana... o camasa alba... Puneti-le pe spate,
ca sa ne mai lamurim putin.
În sfârsit, ne regasiram... Compania era în urma.
Sa tot fie miezul noptii...mergem parca de o vesnicie. De
repaos nici vorba nu poate fi... Adica nimeni nu se poate
aseza... caci de stat în picioare, în loc, stam la nesfârsit.
Suntem parca la sute de metri, îngropati în pacura.
Frigul nu-l simt înca decât la picioare... când stam în loc... dar
ma gândesc ca la un vis nebun, ca as putea sa fiu într-alta
parte... ca la ora asta exista oameni care dorm în pat... sau
într-un bordei uscat... ca exista oameni care se odihnesc într-un
grajd, fie si pe baligar cald.
- Loc... loc... loc!
Artileria...! Vine din urma artileria.
Stiu ca e artileria numai pentru ca acum, în loc sa ma lovesc de
cei din dreapta si stânga mea... ma lovesc de boturi de cai si
roate de tun. Oare artileria merge tot asa de încet ca noi? Oare
caii vad mai bine?
Dupa un timp, tunurile se împotmolesc si se descopera ca
infanteristii se asezasera pe lanturile care leaga ante-trenurile.
Urlete, înjuraturi, uruit de fier si de roti iar; si, trimise parca nu
se stie de unde pe deasupra, strigate îngrijorate de "tacere!".
De la o vreme oboseala îmi da ca un val de nebunie. De trei
zile si trei nopti n-am dormit decât aseara, în santul soselei
doua ore si azi dupa-masa alte doua. Acum picioarele nu mai
gasesc nici macar sprijin, în noroiul care aluneca sub ele, de
parca am cauciuc la genunchi. As vrea sa ma las jos, sa treaca
peste mine bocancii camarazilor, copitele cailor.
Macar daca as fi aghiotant de batalion, sa merg calare.
Mi se pare atât de putin ceea ce cer. Sute de artileristi calare,
ofiterii de la capitan în sus calari, aghiotantul calare, fireste si
ei aci în iadul acesta de noroi, dar la regiment, la brigada, la
divizie, la toate aprovizionarile si la toate birourile, la toate
misiunile si la toate depozitele, atâti alti ofiteri. Nu voi sa fiu
departe de foc, ca ei. Nu as vrea decât un cal, pe care sa merg
alaturi de camarazii mei, mai robusti, pare-mi-se.
Mergem toata noaptea si acum am pierdut absolut masura
timpului, totul capata pentru mine o senzatie de vesnicie, de
existenta inumana.
De la o vreme începe sa ploua din nou, caci statuse un timp.
Zamfir, care ma regasise (fara sa ne vedem fata) si voinic ma
ajutase sa lupt toata noaptea cu noroiul, îmi da vestea ca se va
face ziua. Îl întreb, îndurerat parca, de unde stie asta.
- Va spun eu, domnule sublocotenent, daca începe iar ploaia, e
semn ca ne apropiem de ziua.
Într-adevar, peste câtva timp întunericul începe sa se
încenuseze. Pe urma devine ceva mai albicios, ca deasupra
marii, asa încât, desi au început sa se zareasca ramuri negre
de copaci, oamenii nu se vad înca decât ca prin ceata, caci au
si ei uniformele tot cenusii.
Ploaia a devenit vie. Vântul ne repede din când în când în fata
pânze de apa rece. Suflam greu si mergem înainte.
Când s-a luminat de ziua, parca am iesit dintr-un tunel. Ploaia
si vântul de toamna reped în copaci si tufisuri, verzi înca,
palele de nori albi care se târasc pe marginea drumului, caci
acum suntem într-o padure tânara de carpen si stejaris. Ne
cautam oamenii si din mers ne reconstituim unitatile. Dupa un
timp coloana s-a oprit. Dar acum începe altceva tot asa de
grozav ca oboseala: frigul care ne amorteste... Dupa ce ne-am
odihnit ca niste cai, când pe un picior, când pe celalalt,
începem sa batem pe loc din talpi. Îmbracamintea e toata
leoarca, lipita cu clei rece de noi, ghetele de sevro mi s-au
spart azi-noapte si acum, cu ciorapi noroiosi si boturile
atârnând, e mai rau decât daca as fi descult. E un frig care
ajunge pâna la oase... Dealtfel, de-a lungul spinarii îmi simt pe
piele, alunecând ca melci reci, siroaie de apa, care tremura
încet, ca pe geamul pe care ajunge ploaia. Sunt ploi calde de
vara, asta e o ploaie deznadajduita si înghetata de toamna.
Pe la noua dimineata abia, maiorul o ia la stânga pe o
vâlcelusa, pe fundul careia s-a adunat un strat gros de frunze
galbene uscate. Mergem acum în fuga. A început acum, sau
am crezut-o noi, departe, o lupta vie de artilerie. Câte
vâlceluse ca astea am vazut eu, cândva, în alta viata, de la
fereastra vagonului-restaurant, între Pitesti si Slatina!
Ajungem într-o vale mai larga putin, prin fundul careia trebuie
sa fie, pe sub rachite plouate, vreun pâraias. Departe, la câtiva
kilometri în dreapta noastra, pe o coasta larga, urca, atacând
pare-se, batalioane de ale noastre. Noi credem ca inamicul
ocupa aci dealul mic si paduros din fata, al carui povârnis e
batut si de artileria lor si de a noastra. La dreapta, el face
îndeosebi un baraj puternic de vreo cincizeci de metri largime,
socotind, dupa cât se pare, ca pe acolo duce calea noastra.
Ploaia a stat iar.
- În tragatori... în tragatori.
Maiorul porneste împotriva dealului împadurit din fata, si cum
crede ca acolo e inamicul, dam în tragatori un adevarat asalt.
A fost, poate, si s-a retras, nu-mi dau seama, dar când
patrundem în padure urlând: înainte... înainte!... nu gasim pe
nimeni. În schimb ne împrastie focul artileriei noastre, care
loveste în plin.
- Sa nu mai traga artileria noastra... sa nu mai traga artileria
noastra! urla disperata toata lumea.
Nu ne ramâne decât sa alergam mereu înainte: de partea
cealalta a dealului privelistea e foarte cuprinzatoare. E un fel
de uriasa strachina verde, de doi-trei kilometri larga, cu mici
culmi, bune de pasune, pe toate marginile, cu padure pe
stânga. Prin mijloc, pârâiase mici cu tufisuri marunte,
îngalbenite. Nici urma de inamic. Dar n-am aparut bine si
artileria lor - caci o cunosc, e tot cea de alaltaieri - ridica
trombe de pacura si fum înaintea noastra, trasnind si rupând
fier.
- Înainte, si fa legatura pe dreapta! îmi striga maiorul Dimiu.
Legatura... legatura... treci prin baraj.
Si cum crede ca nu aud bine cauza bubuiturilor, îmi arata cu
mâna, si apoi spre stânga:
- Voiculescule, prin padure... padure... padure, n-auzi? ...
înainte...
Cad lovituri împerecheate de trasnete. Tot dealul zvâcneste
când e lovit în coasta. Cratere negre cât niste roti mari de
locomotiva rasar apoi în iarba.
Loviturile sunt întrerupte si oamenii se opresc îngroziti. Situatia
e însa mult mai usoara ca alaltaieri. Barajul e fix si orb, iar cei
care trag sunt desigur foarte departe. Unde ne gasim acum, la
douazeci de pasi de el, nu cade nici un obuz, iar daca
traversam patruzeci de pasi printre trombele de brazi, de
asemeni, nu mai cad obuze.
Cu ochii sufletului închisi, în picioare, strig pe nume câtiva
dintre oameni... "Zamfir Niculae... Ciorbagiu... haide". Dar dupa
câtiva pasi oamenii se opresc, si în carnea si nervii mei e un
consimtamânt.
Înaintea noastra sunt culcati alti tragatori. Barajul e ca sa
împiedice sosirea noastra, a rezervei, si nu avem puterea sa ne
repezim sa trecem prin el. Pamântul tot se zguduie. Unul dintre
acele animale apocaliptice, mari cât un munte, dar nevazut
acum, râcâie si azvârle pe o zona anume pamântul, ca un
câine sau ca o fiara care cu picioarele si ghearele îsi face
groapa.
Cu un genunchi pe pamânt, fara arma si dupa ce am dat si
mantaua ca sa ma simt mai usor, caut cu privirea un loc de
trecut. Pare-se ca spre stânga obuzele cad mai ritmic, asa încât
s-ar putea trece. Dar deodata o serie de fâsâituri suierate, de
sarpe întarâtat, si aliniate ca din nai, trec pe lânga mine.
- Mitraliera... trage mitraliera... culcati!
- Suntem pierduti, caci culcati... neculcati... asa fara adapost,
batuti de mitraliera, e moarte sigura.
- Zamfir... Grigorita...
Si ma napustesc înainte în baraj.
Naruite lânga mine, obuzele sunt parca prabusiri de trasnete,
cazute pe casa alaturata, dintre cele care fac sa-ti plesneasca
geamurile. Si trasnetul nu e nimic pe lânga aceasta
dezlantuire, caci e unul singur si, odata cazut, te gaseste
scapat... dar aici, tocmai pentru ca a venit unul, stii ca mai vin
si altele.
Când în plin baraj vine vâjâitura, cad sau cadem poate, caci nu
vad nimic, cu anticipatie... "Nelovit" e constatarea de un sfert
de clipa.
Din nou o goana înnebunita...
Sunt dincolo... în plina bataie, pentru atacul de baioneta...
Parca am trecut printr-o poarta. Nu ma gândesc la poarta
barajului, ci la un fel de poarta nevazuta, înalta pâna la cer... a
mortii... a lumii celeilalte, dintre spatiile reci.
Totul da impresia de nou... originar...
În fata, am ajuns din urma, într-o mica vâlcelusa, un lant de
tragatori, culcati în tufis si printre smocurile de copacei... La
dreapta, la câteva sute de metri, un lant de tragatori, al nostru,
se abate înapoi - vad bine, caci sunt si ei pe pasunea larga - ca
un gard prabusit întâi la un capat... pe urma la celalalt... nu
vad nici un soi de inamic... decât foarte departe la stânga în
fund, pe un dâmb, un sir de oameni culcati ca niste mogâldete,
exact ca tintele culcate pe câmpul de tir de la regiment.
Ma scol în picioare si strig si ofiterului pe care l-am ajuns din
urma:
- Domnule capitan, hai înainte.
Toata lumea îmi urla ca la teatru, când ai din urma nu vad:
"Jos! jos!"
- Stai jos, domnule, ca ne iau focurile lor în primire... Vrei sa ne
descopere aici? Lasa sa-i ia prin padure, pe flanc.
Se aud la stânga, unde e restul batalionului nostru, urlete
neîntrerupte: "Înainte... înainte...", deci ramânerea pe loc mi se
pare o dezertare.
Constat, asa pentru mine, cu gratuitate, în clipele acestea de
moarte, ca nici pe departe nu e acea "ploaie" de gloante prin
care se spune ca trebuie sa treci la razboi. Din când în când
câte un strop de piuituri, ca vântul toamna pe câmpie, când
gloantele trec mai pe sus... fâsâituri suierate, de sarpe, când
sunt aproape. Pe deasupra trecu anuntate naprasnic, mereu,
cum se anunta uruind trenurile, obuzele. Apoi, izbesc pereche,
în dâmbul din spate, cu un fel de titanica nerozie,
transformând doar padurea în ruine si fum, caci cred ca nu mai
e nimeni acolo, iar dealul n-au sa-l poata darâma, oricât l-ar
zgudui.
"Degeaba" chiar, nu e... Înteleg ca asa, batând haotic în
dâmbul acela, în afara de faptul ca ne-au redus toata artileria
la tacere - caci nu mai trage nici un tun românesc pe aci - ei
fac un fel de demonstratie gratuita ca toate demonstratiile
simbolice, ca soarta, nu numai a mea, dar a armatei întregi e
pecetluita. Câta vreme ei pot dezlantui în liniste un uragan ca
asta, prin care nici o unitate nu poate trece neînjumatatita si
nedezorganizata, e înfrângerea.
"Wer kann Rum"nien retten...?"
Deodata, cam din dreapta, vine un snop de piuituri, care se
înfig printre noi în pamânt ca ghearele si provoaca un urlet de
bâlci.
- Paziti... trag ai nostri în noi... paziti!
Un lant care a aparut sus pe coasta, nestiind unde se gaseste
inamicul, cum n-am stiut nici noi, crezând ca tot ce e dupa
culme e dusman, trage în noi...
Fugim urlând si ne adapostim, încocârjati, în sivoiul vâlcelusei.
- Nu mai trageti... se striga înapoi... nu mai trageti!
Acum vad ca sunt câtiva morti... cu capul culcat pe brat, cu
fata în sus, toti cam în aceeasi atitudine. Parte sunt desigur
loviti din spate...
S-a dus elanul de la Olt... de la Magura Branului.
E în mine o tristete mânjita, ca de moarte. Mult la dreapta, se
întorc în picioare (nu sunt urmariti cu focuri? nu e lupta acolo?)
pâlcuri-pâlcuri dintr-ai nostri. E ceva de înmormântare în amurg
sarac.
Carti de citire, articole de gazeta în patruzeci de ani, sunt goale
ca niste sertare, înaintea acestei retrageri care e realitatea...
Drama razboiului nu e numai amenintarea continua a mortii,
macelul si foamea, cât aceasta permanenta verificare
sufleteasca, acest continuu conflict al eului tau, care cunoaste
altfel ceea ce cunostea într-un anumit fel.
Ramân asa în vâlcelusa, cu lantul întreg de oameni plouat
pâna la piele, ros de tristete, cam jumatate de ceas. Oamenii
privesc cu îngrijorare spre dreapta. "O sa ne ia pe flanc." Dar e
o imposibilitate... nimeni nu e pe flanc, nu se vede picior de
inamic.
Ai nostri trag în mod stupid, în sus, orbeste - dealtfel, nici nu
vedem nimic. E o rapaiala asurzitoare.
Iata însa ca în stânga, în padure, reîncep iar urletele
batalioanelor noastre: "Înainte, înainte..."
Nu mai pot sta locului.
- Hai înainte, domnule capitan... hai, ca auzi... la stânga...
Într-un anumit sens, nu-ti trebuie prea mult curaj ca sa alergi
înainte; de vreme ce câmpul e gol, da, cât de cât, o impresie
de manevre.
Capitanul îmi arata cu mâna ca în padure, înapoi, se întâmpla
ceva...
Cu mustati mari, cu obrazul sprijinit în cot, între oamenii lui,
capitanul e o enigma pentru mine...
Când azi tot vom muri - caci azi e ziua, nu mai încape nici o
îndoiala - ce câstig e sa fii plesnit de gloante aci, în loc sa
mergi înainte?
Strig cu o frenezie animalica, beat de propriul meu urlet:
"Înainte... înainte..." Capitanul cu oamenii se ridica si pornim
tot lantul înainte, urlând mereu. Mergem ca la trei sute de
metri, în salturi succesive.
Acum gloantele care veneau rare miauna des... O mitraliera
toaca, departe, dar loveste prea scurt. Ridica pamânt si iarba,
la vreo cincizeci de metri în fata mea. În padure strigatele
românesti au ramas în urma. Inamicul lucreaza tacut si
automat ca o masina de precizie.
Capitanul comanda un foc spre padure în dreptul nostru, ca
eventual sa lovim în flancul celor care, crede el, tin fata
batalionului nostru. Protestez cu îndârjire, caci am certitudinea
ca tragem într-ai nostri. Dar nu mai pot face nimic, focul s-a
dezlantuit.
Mai departe, nu mai mergem.
- Lasa, domnule, sa asteptam aici, sa-i ia pe flanc prin padure.
Înteleg acum ca gândul oricarei manevre, în afara de înaintare,
pe câmpul de tragere, e moartea si înfrângerea.
Reiau mereu, urlând: "Înainte... înainte" si urletul însusi e un
stimulent formidabil si un narcotic în acelasti timp, ca un pahar
de vin, dat dintr-o data pe gât. Alegerea încinge si ameteste.
- Zamfire... Marine... Ciorbagiu... hai.
M-am ridicat în picioare... snopul de gloante vine aproape, însa
nu cade nici unul dintre cei care fug cu mine înainte.
Ne oprim dupa zece pasi, dar ne ridicam numaidecât: în fata
noastra sunt vreo doua gropi de obuz. Alergam lunecând pe
iarba plouata si ne înghesuim câte patru-cinci într-o groapa.
Dar acum e o înversunare groaznica împotriva noastra, caci s-a
întâmplat un lucru neasteptat. Cât timp eram culcati în iarba,
nu eram vazuti. Ridicându-ne însa ne-am demascat... si acum,
în haine verzi pe negrul groapei de obuz, suntem bine lamuriti.
Fâsâiturile sunt dese, dar pe sus. Vin si din fata si din spate, de
la cei ramasi în vâlcelusa, care trag pe deasupra. Dar mai ales
ne cauta acum mitraliera. Probabil ca nu poate aprecia
distanta exact, caci trage la zece pasi înainte, scormonind
iarba si pamântul cu snopul ei de gloante ca o gheara de tigru,
se apropie din ce în ce, însa parându-i-se ca s-a înselat, iar îsi
repede turbat si metalic snopul la alti douazeci de metri. Cei
îngramaditi cu mine trag ca descreieratii, fara sa scoata capul
din groapa de obuz. Si din nevazut parca trage mereu. Fara
îndoiala, nu-i "ploaie de gloante" si snopul mitralierei e destul
de nesigur, dar unul singur dintre gloantele astea care vin ar fi
tot atât pentru oricare dintre noi, cât un naufragiu pe ocean,
cât un cutremur catastrofal, cât sfârsitul lumii. O simpla
izbitura, scurta ca de cravasa, în frunte.
Armele celor ghemuiti înapoia mea în groapa se descarca
lânga urechile mele chiar, cu plesnituri groaznice. Unul si-a
rezemat arma chiar, o clipa, de umarul meu, i-o dau la o parte
cu mâna furios, caci îmi sparge urechile. As vrea sa dau ordin
sa nu se mai traga, dar zgomotul e asurzitor, ca într-un
aeroplan când porneste motorul...
Trebuie sa iesim din groapa asta, caci e moarte stupida. În fata
e o noua cuta de teren. Dar mai întâi nu stiu cum sa fac sa se
opreasca focurile... M-am ridicat în genunchi, în marginea
gropii, jucând toata cartea, caci pericolul e mai mare din spate.
Fac mereu semn sa se opreasca focurile catre cei din vâlcelusa,
ca sa putem înainta fara sa cadem loviti din urma. Dau iar la o
parte, cu mâna, arma celui din groapa, care trage aiurea,
naucindu-ma.
În sfârsit, fac semn cu mâna stânga înapoi, îngenuncheat si
sprijinit cu dreapta în iarba, dar cineva îmi da cu o varga peste
mâna si imediat sunt tras de picioare înapoi în groapa, unde
cad zapacit...
- Ce e, ma?
- Sunteti ranit... mâna stânga.
Toata manusa-i plina de sânge... Un deget atârna, îmbracat si
el în manusa lui, în jos, prins parca numai într-o ata, dar nu
simt nici o durere.
Lânga mine, oamenii îmi arata cu privirea pe Ciorbagiu, dar nu
pricep din cauza larmei si mai ales pentru ca ei încearca sa-mi
spuie nu stiu de ce în soapte si cu un aer tainic ceea ce vor. Pe
urma, înteleg. Omul si-a sucit în loc gâtul moale, din gulerul
scortos al mantalei si are acum obrazul stâng lipit de palma,
întors înapoi, ca si când n-ar mai vrea sa vada înainte.
Din coltul buzei, i se scurge pe barbie un firisor de sânge. Ochii
sticlosi parca ar vrea totusi sa evite pamântul.
- Tare mi-e teama ca e lovit în ceafa de cei care trag din spate,
îsi spune unul, acum tare, în fundul gropii, parerea. Si pe
dumneavoastra, socot ca tot din spate v-a lovit.
- Nu. Iesise si el cu domnul sublocotenent si a întors capul
înapoi, când a facut dumnealui semn cu mâna, sa vada daca
opresc aia, atunci l-a lovit în ceafa... da tot din fata...
Parca suntem acum într-un mormânt.
Gloantele nu sunt prea dese, dar în fund, mogâldete se ridica...
si trec mereu în fuga, la stânga, spre padure, tragatori inamici.
Nu îi vedem bine decât când se strecoara unul dupa altul, ca si
când ar traversa un drum, ca sa dispara iar.
În spate, artileria nemteasca a devenit turbata si pare ca a
sporit numarul gurilor de foc, caci bate în padurea care salta
trunchiuri întregi si aschii, fumegând; iar unele obuze trec scurt
peste deal, caci bat, se vede, si vâlceaua pe unde am venit noi.
Nu mai e nimeni dintre ai nostri înspre dreapta, dar în padure e
un rapait de arme, care, reluat de ecou, devine hau groaznic.
Ma întreb ce am de facut. De înaintat nu mai poate fi vorba.
Nadajduiesc ca ai nostri vor împinge linia inamica atât de mult
înapoi, încât sa pot astepta sfârsitul luptei în groapa asta de
obuz. Dar, dupa felul cum se departeaza focurile în padure,
înteleg cu groaza ca ai nostri dau înapoi, sau suntem treptat
înconjurati.
La gândul ca as putea fi prins, ma cuprinde o deznadejde rece,
ploioasa. Înfrângerea asta, înserarea care cade, mâna pe care
o tin mereu ferita, ca un câine laba zdrobita de automobil, îmi
dau o impresie de moarte, de neîndreptat niciodata.
Atunci, ca un gând fierbinte, ca o descheiere de moarte,
imediata, hotarasc ca voi pleca neîntârziat. Oamenii îngroziti
vor sa ma retie. Dealtminteri, nici nervii nu mai pot suporta
nimic. Armele care mi se descarca, aci în groapa, în urechi, ma
naucesc si ma înfurie.
Pornesc înapoi, în picioare, drept peste câmpul verde, singur
pe toata întinderea lui, ca un somnambul. Nu ma uit înapoi, nu
ma uit în dreapta, nu ma uit în stânga, nu am decât un singur
gând, ca daca strabat acesti cinci-sase sute de metri, as putea
sa fiu scapat. Stiu bine ca numai "daca" îi strabat si numai "as
putea" pentru ca trebuie sa trec din nou prin focul de baraj si
prin padurea batuta. Pot sa cad în fiecare clipa... dar daca
ajung dincolo... În mine pulseaza gândul acesta al salvarii cum
gâlgâie sângele în gâtul taiat. Ceea ce ma îndeamna la
nebunia asta e durata neted scurta a jocului. Dupa un sfert de
ora sunt scapat. Am crezut ca la ruleta e bine sa joci numere în
plin. Simplifica.
Daca prin absurd nu se întâmpla nimic, si daca merg întins, asa
ca un cadavru ambulant, singur în picioare în tot largul
câmpului, fara sa ma opresc o clipa, orice s-ar întâmpla, sfertul
de ceas trebuie sa treaca. Dar nu trebuie sa ma opresc sub nici
un cuvânt, si nici sa fiu atent la ce e în jurul meu, ca sa nu-mi
pierd curajul si sa nu ametesc, ca un acrobat, care nu trebuie
sa se uite în jos. Si trec într-adevar încet, fugind numai prin
barajul automat.
Totusi întârziere e. Nu pot sa urc dâmbul de cinci-sase metri,
spre padure. Nu ma pot sluji de mâna stânga si iarba umeda
aluneca. Ma socot o clipa pierdut. Acum vad gloantele care vin,
caci le vad înfigându-se în pamânt. Sunt mai numeroase decât
le credeam. Aproape sa ametesc când ma gândesc ca nu voi
putea urca, dar îmi vine în minte amintirea husarului în care
noi am tras peste doua sute de focuri. Ma prind cu mâna
dreapta de iarba, înfig calcâile piezis si tot ajung sus. Dau în
padure peste ordonanta. Scot manusa - si de pe degetul rupt -
si înfasur mâna plina de sânge, si pe care o cred sfâsiata, în
batista. Artileria trage la vreo douazeci de metri în stânga.
Daca va veni si aici, s-a ispravit.
Peste un sfert de ora înca, am iesit din padure, am traversat
vâlceaua, am urcat-o, acum sunt sus, într-o sosea mare.
O noua poarta, nevazuta, se deschide de asta data spre o alta
lume, sau poate e aceeasi, pe care o trec invers.
Ambulanta ne duce pâna la jumatatea drumului, unde e un
post de ajutor si de unde vom fi luati de ambulanta-automobil
a diviziei. Gasesc printre raniti, pe jos, si un grup de nemti,
culesi în urma noastra când urlam nebuneste.
Uniformele lor, mai sure, mai moi, cu chivere de jandarmi
îmbracate în stofa, mi se pare ceva miraculos. Când eram mic,
auzeam vorbindu-se mereu de stafii si eu nu vazusem nici una.
Luptam mereu cu nemtii si acum îi vedeam de aproape ca pe
oameni, oameni care vorbesc si sufera. Credeam ca sunt
numai spirit, obuze, fâsâit de glont si umbre, departe.
Au pentru mine prestigiul imens al Lacurilor Mazuriene, al
Ypres-ului, al Verdun-ului. Ce n-as da sa stiu sincer impresia lor
despre ziua de azi. Sa-mi dea un reper, o singura data, pe care
s-o gasesc si în dictionarul experientei mele, si apoi, pe baza
ei, confruntând, eu mi-as da seama de valoarea tehnica si
sufleteasca a întregii campanii, stabilind "linia" asa cum fac
iubitorii de curse de cai, care, prin întrecerea dintre un cal al
lor si altul strain, se pot fixa, ca situatie, fata de toate tarile cu
cai de curse.
Un timp cu fata lunga si dura ca o masca sta putin cam într-o
râna. Are ochelari de sârma si de buna seama e gradat, daca
nu ofiter. Sunt, aliniati mai mult sau mai putin, ca noi toti, pe
marginea soselei, în sant, ca la un bazar de rani de tot soiul...
Simte ca îl privesc si întoarce capul. As vrea sa intru în vorba
cu el, normal, si n-am un pretext. Sunt stângaci ca si când as
vrea sa acostez o femeie, si la fel, el, cu morga, evita sa lege
"cunostinta". N-am tigari, caci i-as oferi. As vrea sa vorbim ca
doi profesori.
În timpul acesta, vine si pleaca - facând naveta - ambulanta-
automobil a diviziei. Pâna la noi mai are. Neîndemânatic, un
sanitar îmi bandajeaza mâna.
În sfârsit, enervat de propria mea timiditate, îl întreb pe neamt
în frantuzeste daca e grav ranit. Ma masoara o clipa si pe urma
îmi raspunde scurt, tot în frantuzeste:
- N-am nimic de vorbit cu dumneata.
Simt ca vorbeste de la popor la popor, nu de la om la om, cum
îi cerusem eu, de la locuitorul Prusiei la mahalagiul
bucurestean, de la Kant la Conta. Ma întreb o clipa daca sa-l
lovesc, asa ranit cum e el. Îl simt voit si acest joc de "fata-n
fata" trezeste în mine o mânie larvara. Nici unul dintre
motivele invocate obisnuit în campaniile de atâtare a
popoarelor nu m-ar fi putut face sa lupt cu ura si cu dorinta de
a ucide. Faptul de a fi pe front era pentru mine un soi de act de
prezenta moralmente necesar si numai atât. Nu ideea de
patrie, care pentru mine nu se confunda cu cea de stat în
tendintele de cucerire economica, pentru ca n-am orgoliul
fierului si tabacariei românesti, dar nici ideea de administratie
germana, care nu pare chiar asa de rea, nu m-ar fi facut sa lupt
activ, sa vreau sa ucid. Un singur lucru m-a îmbolnavit
totdeauna, când mi l-am confirmat, de furie. Pretentia
inamicului de a-mi porunci mie ca român în virtutea unei
globale superioritati de rasa. Afirmatia asta aparea incerta, în
literatura de propaganda, si nu o credeam autentica. Am avut
motive s-o cred, în partea a doua a campaniei, când eram
uneori apostrofati din transeele apropiate si atunci am tras
câteva focuri cu ura si cu satisfactia cu care esti ispitit sa apesi
pe tragaciul unui browning, mic si gingas, ca sa dobori un atlet
obraznic si grosolan (asa, ca o demonstratie). De câte ori un
fapt dinafara ajungea pâna la acest substrat sensibilizat
national al constiintei mele, trezea în mine aceeasi pornire de
furie.
Acum ma stapânesc, totusi, si îl privesc staruitor, ca sa-l fac sa
se întoarca spre mine, ascultând ca de o porunca, fara sa vrea.
- Dumneavoastra, soldatii germani, aveti pretentia de a fi si
curajosi si prosti în acelasi timp. Dumneata vad ca nu faci
exceptie, nici de la una, nici de la alta.
Ridica mantaua de pe pântece si-mi arata, fara o vorba, un
amestec de sânge si rupturi. Nu pricep nimic. Dealtfel, pe front
nici un fel de rana nu produce impresie. Cel ranit e totdeauna
un favorizat, fata de cel ce ramâne.
- Soldatii... dumneavoastra.
Îi arat, întarâtat, si eu pe ranitii nostri...
- Cum vrei sa fie la razboi? Când vrei sa cuceresti lumea...
Zâmbeste amar:
- Cu glontul trecut prin pântece, m-au silit sa merg douazeci de
pasi.
Îmi da un fior de oroare. Înteleg pe urma ca soldati de-ai nostri,
dintre cei sositi în urma liniei de atac, nestiind ca e grav ranit,
fara îndoiala, l-au silit sa mearga pâna la targa cu care l-au
adus aci si în care sta acum lungit... Rog pe un medic
sublocotenent, care supraveghea încarcarea în ambulante, sa
vie, si acesta, plictisit si fara nici o vorba, îi face o injectie.
- Când ai fost ranit, si pe la ce ora?
- Acum vreo trei ceasuri; eram în padure si am primit focuri din
coasta, care ne-au spart tot batalionul.
Asadar, capitanul mustacios si înclestat de pamânt a avut
dreptate sa deschida focul asupra padurii. N-am pierdut, nici
de data asta, ocazia de a fi convins si ridicul... si de a nimeri
anapoda, de a nu gasi momentul just... asa ca de obicei.
Neamtul îmi confirma dupa ezitari ca e dintr-un regiment
prusac. E într-adevar profesor. A luptat în Rusia, a fost si la
Verdun. Vreau sa stiu cum i se pare lupta de azi...
- Pentru mine e cea mai grea, de vreme ce am sa mor pe aici,
iar din alte parti am scapat.
E o logica pe care o platesc cu un surâs mieros.
- Dar în comparatie cu alte lupte?
- Nu e comparatie.
Întâi iau aceasta ca un raspuns umilitor. Nu e comparatie între
un leu si un câine. Simt ca nu voi putea întelege nimic pentru
viitor, ca n-am elementele care sa-mi ajute sa înteleg cele ce
vor veni, ca azi nu pot stabili "linia".
Starui surâzând:
- Totusi?
Acum cred ca el nu e atât de inteligent sa poata stabili
raporturi. I-ar trebui o mai larga vedere si o mai justa
întelegere a detaliilor caracteristice. Fictiunile nu se pot
compara si el nu poate crea realitati.
- E altceva... asta nu-i razboi adevarat, si întorcându-se spre
vecinul lui, tot neamt, ce fuma: So dumme Leute... durch ein
solches Trommelfeuer...
- Asadar, gasesti ca a fost un bombardament puternic...
neobisnuit: am un punct comun în vocabularul logic.
E uimit ca înteleg nemteste.
- Puternic? hm... si surâde... Ce-am vazut noi la Verdun si pe
Somme... Acolo sa fii vazut sute de tunuri tragând... Azi au tras
toate, cine stie, optzeci, nouazeci de tunuri.
- Nu mai pricep nimic... Ai spus tovarasului dumitale ceva
despre focul puternic al artileriei. Vorbeai de a noastra?
Se strâmba de durere, îsi pipaie burta cu dezgust. Ca toti cei
atinsi de peritonita, are mintea extrem de lucida. Injectia l-a
facut vorbaret chiar.
- Nu, domnule, vorbeam de a noastra. Am sa-ti spun eu
dumitale o vorba... Noua germanilor ne place mult duelul. Noi
prusacii, mai ales, avem toti taieturi... Uite, aici, si-mi arata în
fata urechii o crestatura... Ei bine, noi avem un fel de zicatoare:
Nu te bate în duel cu unul care nu stie sa se bata, ca e
periculos... Pot sa spun, domnule, ca daca dumneavoastra ati fi
stiut sa faceti razboi, nu mai eram eu azi aci, tinându-mi
matele în brate.
Un moment banuiesc ca el socotea ca suntem în superioritate
tocmai din cauza ignorantei noastre.
- Credeti ca vom câstiga razboiul din cauza lipsei noastre de
experienta?
- Sa câstigati razboiul?... Nu stiu zau daca peste câteva ceasuri
cei din 337 nu vor fi aci, unde stam de vorba acum. Stiu ca voi
muri, altfel am certitudinea ca în doua saptamâni as fi fost
eliberat de ai nostri, la Bucuresti.
Si acum stiu ca nu glumeste.
- Dar ce ai vrut totusi sa spui cu acel "Trommelfeuer?"
- Uite ce, domnule... Are si razboiul regulile lui... ca si duelul.
Noi pe frontul de apus aveam ore când nu trageam un foc,
chiar daca englezul juca bridge în poiana... Cum crezi
dumneata ca se poate trai? Pe urma e o regula iar... Daca tu
stai si inamicul porneste la atac, artileria ta trage... Atunci
inamicul se opreste si începe sa traga artileria lui mai
puternic... atunci tu evacuezi pozitia si lasi pe ai lui sa vina s-o
ia... Pe urma trage artileria ta, si el trebuie sa plece lasând
mortii si ranitii care se cuvin. Pe urma, daca vrea, vine din nou,
daca nu, nu... La nevoie, iar se întâmpla ca mai sus. Nu se
trece, domnule, niciodata, printr-un foc de baraj.
- Bine, dar ai spus singur ca nu se poate compara cu
bombardamentul de la Verdun si Somme.
- Ce-are a face?... acolo eram la adapost de beton, adânc sub
pamânt.
- Bine, dar când porneati la atac, afara, deasupra, pe
pamânt?...
- Hm... Atunci fugeam înapoi, lasând jumatate morti afara, iar
comandantul cel mare schimba pe comandatul artileriei care n-
a pregatit atacul.
- Deci atacul nostru de a trece prin baraj... vi se pare un act de
bravura?...
Are un surâs de sincera ironie.
- Crezi dumneata serios ca dumneavoastra românii sunteti mai
bravi decât noi, sau decât francezii?
- Atunci?
Tace ascultând lung durerea în el, ca un gând. Si pe urma,
dupa ce s-a strâmbat putin:
- Atunci înseamna ca dati tot concursul armatei germane sa
ajunga mai repede la Bucuresti...
- !?
- Ce nevoie aveati sa treceti, azi, prin baraj? Ca sa salvati pe
cei dinaintea dumneavoastra, pe care-i atacam noi? Tot erau
pierduti. Noi porniseram la asalt... Daca nu ne lasati sa
ajungem la ei, noi tot plecam înapoi, si-i încredintam artileriei,
sa-i faca întelegatori. Atunci de ce ati mai venit gramada,
dumneavoastra din urma? Ati calcat regula razboiului, iar ai
nostri s-au retras, nu din lasitate - cred ca stii si dumneata ca
germanii nu sunt lasi - înca o data, ci din calcul... E adevarat ca
am primit focuri din coasta... si ca, din cauza acestei
neasteptate întorsaturi, nu ne-am putut culege pe noi, ranitii...
Dar ce pierderi ati avut din pricina asta? Unde mai pui ca putini
se vor întoarce dintre cei prinsi dincolo de baraj.
- Comandantii nostri pretuiesc foarte mult atacul la baioneta.
- Tocmai de aceea ai nostri vor ajunge la Bucuresti asa de
curând... Pentru ca nu gasesc interesante luptele la baioneta.
Va vor face totdeauna ce v-au facut azi, cu chibzuiala, rece.
- Stii dumneata, la romani, Horatiu s-a prefacut ca fuge ca sa-i
sileasca pe curiati sa se împrastie pe teren... Ai nostri
simuleaza în fata batalioanelor dumneavoastra retragerea, ca
sa veniti mai bine în câmpul de tragere al artileriei. Si
dumneavoastra aveti iluzia ca biruiti.
- Ne mai pacalim câteodata... Ti-am spus eu proverbul nostru,
ca nu e bine sa te bati cu cel care nu cunoaste duelul, dar la
urma, socoteala tot iese. Asculta, în Carpati aveti transee
fortificate?
Evident ca mint cu graba.
- A, în Carpati e altceva... Avem transee dinainte pregatite,
organizate gata.
- Adaposturi bune?
- Da, bordeie cu doua straturi de busteni si un metru de
pamânt deasupra.
- Asta-i tot? Bune pentru obuzele noastre de 75... Nu rezista
însa la obuzele noastre de 105... Nu mai vorbesc de cele de
150... Si pe urma, chiar daca rezista, totul e de prisos, daca n-
aveti artilerie de 150, sau mai mare, si dumneavoastra.
- !?
- Sigur, vom trage pâna vom distruge transeele si bordeiele cu
tot ce e viata în ele... Daca bordeiele vor rezista totusi, ca pe
Somme, nu vom da timp celor dinauntru sa iasa. Si atunci,
daca aveti artilerie ca francezii, faceti si dumneavoastra ca
francezii... trageti în ocupanti... ocupantii pleaca si trag apoi cu
tunurile, si asa "da capo al fine"... cum ati citit tot timpul verii
despre cota Morthomme.
Surâd cu o tristete de moarte în suflet... Întariturile noastre din
Carpati? Santierele si bordeiele care, adunate ca într-o
batatura, nu ar putea rezista unor râturi de porci tiganesti...
- Sa speram, domnule, ca medicii dumneavoastra sunt mai
priceputi decât generalii dumneavoastra... Dar mi se pare ca
pentru mine e de prisos... As fi vrut poate o fotografie a
locurilor acestea... o carte ilustrata... ca sa arat copiilor si
nevestei în ce fel de peisaj am fost omorât... Pentru albumul
familiei.
Pe urma am tacut îndelung... Eu gândindu-ma la moartea
tuturor... el numai la a lui. Înserarea asta, dupa o zi ploioasa,
apoi senina, de toamna, era mereu mohorâta si apasatoare ca
o înmormântare... Padurea de stejar si tufele mici începusera
sa se topeasca în întuneric.
În ambulanta-automobil, am luat cu autoritate alaturi pe
prizonierul neamt... Am cerut chiar soferului sa mearga mai
încet la santuri. Mi-a explicat ca e ordin sa care toti ranitii pâna
la miezul noptii.
Mi se face injectia împotriva tetanosului, sunt culcat într-un pat
curat. Târziu de tot, vine alt grup de raniti din regimentul
nostru. Divizia e în retragere. Batalionul nostru e înjumatatit.
Sunt patru ofiteri morti, câtiva raniti, compania mea,
înconjurata, e prizoniera cu toti ofiterii. Tudor Popescu, pe ce
drumuri ai apucat-o? Pâna în zorii zilei spitalul trebuie evacuat.
Se lucreaza cu deznadejde la pansamente.

COMUNICAT APOCRIF

Calatoria în trenul sanitar care ne ducea pe toti - aproape doua
sute de raniti - mi s-a parut ca un fel de calatorie în strainatate,
când dupa restaurantul garii judeci si despre orasul
corespunzator, când cantonul se desprinde din seria lui (câmp,
singuratate, ploaie, saracie) si devine element din seria rapida
(vagon-restaurant, peisaj, doamna eleganta, domnul voiajor)...
Veneam într-o lume, care pentru mine nu mai era cea dinainte,
asa cum unui bolnav, care iese întâia oara din casa dupa luni
de zile, orasul i se pare altul. Prelungeam deci detaliile
apropiate, le generalizam. Gara Brasovului împodobita, cu
frunze si steaguri nationale, ramase, mi-a dat, despre orasul pe
care nu-l cunosteam, o idee de carte postala si decor de zece
mai. La Sinaia au navalit pe înserate în vagoanele noastre
cucoane frumoase, cu mâini tot atât de albe si fine ca olanda
halaturilor lor. Ochii, urechile, pipaitul, mai vii, erau într-un fel
de hiperfunctiune. În schimb toti cei pe care-i vad au parca un
aer fantomatic, pâna si în voce si în privire, în ceea ce e
dincolo de ei, parca un soi de siesta dupa zbuciumul zilelor de
lupta. Între Predeal si Busteni, vazusem în jurul cantoanelor
gropile de lup si transeele copilaresti, facute acolo lânga sosea,
când muntii si padurile erau libere, cu naivitatea cu care, ca sa
evite o inundatie catastrofala, care ameninta întreg tinutul, o
primarie neserioasa ar face santulete de scurgere de-a lungul
drumului. Când puhoiul vine însa, târaste nu numai ce-i pe
sosea, dar si casele înalte, si chiar primaria cu domnul primar.
Eram în vagoane speciale, în targi lungi pentru dormit.
La Bucuresti ni se spune ca mergem direct în gara Obor, unde
se face triajul bolnavilor. Am intrat într-un lung peron subteran,
ca în marile gari occidentale, asa mi s-a parut cel putin, caci
am aflat apoi ca gara n-are astfel de peroane si imediat au
navalit în vagoane sanitare, ofiteri administrativi, care, cu
registre, dinainte ne-au întrebat ce preferinte avem. Cei mai
multi au optat pentru câteva mari spitale din capitala, unde li
s-a spus ca vor fi îngrijiti de frumoase doamne din societatea
româneasca. Era adevarat. Dar ceea ce deosebeste o societate
de civilizatie de una de cultura e ca lumea ei imita si practica
pasionat si cu entuziasm toate formele celei de cultura, fara sa
aiba însa staruinta de a duce lucrurile pâna la un capat si nici
curajul de a suporta toate consecintele. Câta vreme serviciul în
spitale nu contrazicea nici una din înclinarile acestor doamne,
ba înca le favoriza ocazii noi si decor inedit, ele au umplut cu
surâsuri si alba lor prezenta salile cu raniti. Atât. Dar am vazut,
câteva doar, mai târziu, curatind în spitalurile de la Iasi, în
dupa-amiezi pustii de iulie, rani puturoase.
M-am gândit, cu un fel de neliniste, ca, daca voi fi în Bucuresti,
voi fi vizitat de ai mei si ca voi fi obligat - acum când eram atât
de obosit - sa joc un fel de teatru de dragoste si bucurie.
Am cerut deci spitalul din garnizoana regimentului XX. Trebuia
sa astept câteva ore si între timp, vestita de un cunoscut al
familiei, improvizat sanitar, a venit la gara mama.
A plâns, m-a sarutat, a exagerat gravitatea ranii, a trimis sa mi
se aduca de-acasa, de la ea, perne, un flacon de apa de
colonia, o învelitoare - "caci nu se stie daca la spital vei avea
ce-ti trebuie".
Si totusi durerea ei îmi era straina. Când a murit unchiu-meu si
ne-a lasat averea, iar pentru partea mea a început patimasa
discutie în ce priveste împarteala, nu stiu daca aveam sau nu
aveam dreptate. Dar mama a stat în ceasul acela ca o straina,
s-a crezut "parte" a vorbit cu voce alba, m-a privit cu ostilitate,
ca pe un strain, si strain am ramas. Am cedat fara îndoiala
atunci, ea a revenit la tonul de duiosie, dar ireparabilul se
savârsise. Stiam pâna unde merge afectiunea mamei. Mai
târziu, am cautat zadarnic sa-mi demonstrez ca poate avea
dreptate, ca discutiile de interes iau cîteodata tonul acesta de
proces între straini, si ca aceasta nu exclude o dragoste de ore
grele, dar totul era de prisos. Gestul meu larg sporise însa
afectiunea mamei, care de atunci avea pentru mine si mai
multa atentie dragastoasa, dar pentru ca eu facusem sacrificiul
cel mare, pastram, fara sa vreau, un aer de protectie, de
indulgenta amabila, îndepartata, de surâs limitat si limitativ.
Asupra evolutiei vietii mele ea era acum ca un astru racit, fara
influenta.
Îi sarutam zâmbind mâinile, primeam daruri cu demonstratii
tandre si absente, dar asteptând, cum astepti într-o gara sa
plece mai repede trenul, pentru ca situatia dintre tine si cei
care te-au petrecut începe sa se prelungeasca stânjenitor.
Nu mi-a spus o vorba despre nevasta-mea si am respectat
ostilitatea lor de totdeauna, evitând o întrebare inoportuna.
Pentru ca era îngrijorata de soarta mea, doctorul, preocupat si
amabil, a asigurat-o ca în cincisprezece zile sunt complet
vindecat si bun de întors înapoi pe front. Asta a întunecat-o
oarecum.
La spitalul judetean din R. sunt într-o rezerva cu un camarad de
regiment, ranit la genunchi. Am carti de citit, dar rumoarea
tacuta, de efluvii, a orasului nu-mi da liniste. Dupa o
saptamâna de dureri mari, pot iesi. Sunt foarte înconjurat, caci
ofiterii regimentului sunt într-un complex de rudenii, care
îmbratiseaza toata urbea. Nelinistea e mare si comunicatul
oficial e asteptat la ora patru cu întinsa macinare. Orasul, din
cauza militarizarii (politaiul a devenit maior, cu "stele" în loc de
grade, dar oricum maior, seful de posta a fost asimilat si el, în
sfârsit, afara de pensionarii cafenelelor din "centru" toata
lumea a trecut la partea sedentara a razboiului si e deci foarte
activa), traieste în casele, cu aspect de vile, în gradini, în
centrul plin de pravalii, o viata deosebita. Camioanele care
trec, furgoanele, detasamentele sunt cercetate cu atentie si
interpretate, asemeni cititului în stele. Va veni sau nu
evacuarea? caci luptele se dau acum în Carpati, la optzeci de
kilometri departare.
Razboiul e, dealtfel, o ocupatie noua si provoaca animatie chiar
în tinuturile retrase, daramite aci. Cu umbrela la subsuoara,
profesori batrâni ies la ora patru la plimbare, renuntând la
somnul de dupa-amiaza deci, eveniment caracteristic, pentru
ca sa citeasca, afisat pe geamul cafenelei, comunicatul zilei. E
redactat foarte sibilinic acest comunicat. "Lupte vii,
bombardament intens", "atacuri puternice în regiunea cutare".
Niciodata un cuvânt despre înfrângere sau retragere. Cei care
tin minte stiu ca numai comparând doua comunicate poti afla
ceva.
"Pe înaltimile din pasul Rucarului au loc vii lupte de infanterie",
spune un comunicat, copiat cu litere caligrafice, cu creionul, de
patronul cafenelei, probabil.
Iar a doua zi, între alte puncte:
"Inamicul a atacat puternic pozitiile noastre de la sud de
Dragoslavele".
Daca stii ca între Rucar si sud de Dragoslavele sunt sapte-opt
kilometri, atunci stii si cu cât s-au retras trupele noastre, de ieri
pâna azi, iar daca nu, crezi ca nu s-a întâmplat nimic.
Dupa-amiaza, spre seara, centrul se animeaza, mai ales prin
prezenta femeilor, care ies la plimbare. Ofiterii de la diverse
depozite si comandamente (e aci cartierul corpului de armata)
îsi lasa si ei serviciul, ca niste functionari constiinciosi, catre
orele sase. Esti tentat sa crezi ca si pe front, la aceasta ora,
ofiterii încuie sertarele, se spala pe mâini, îsi potrivesc figura si
ies din transee în oras, fie invitati la o partida de pocker, fie la
un rendez-vous cu etape simplificate, din cauza vremurilor
tulburi. În realitate, constat si acum aceeasi neputinta a
imaginatiei de a realiza în abstract. Nu exista decât o singura
lume, aceea a reprezentarilor.
Nu putem avea în simturi, si deci în minte, decât ora si locul
nostru. Restul îl înlocuim cu imagini false, conventionale, care
nu corespund la nimic, sunt cel mult o simpla firma provizorie.
Nu poti fi în doua locuri deodata. Eu stiam, când suportam
bombardamentul de la Sasaus, ca, teoretic, e posibil ca alta
lume, undeva departe, sa petreaca, sa iubeasca, sa aiba ore de
birou si de masa. Dar nu puteam realiza nici un moment al ei.
Acum, dimpotriva, sunt aci, în aceasta lume, iar aceea a
frontului e un vag musafir abstract, nelocalizat în spatiu si mai
ales în afara de notiunea timpului. Îmi zic: poate ca la ora asta
Orisan suporta un bombardament la fel cu cel de la Barcut. Dar
este o simpla ipoteza teoretica, vezi bine, goala de orice
emotie, de durata oricarui sentiment, de culoarea oricarei
reprezentari, de irevocabilul întâmplarii reale.
Sunt privit - asa cum umblu cu alti camarazi, cu mâna
bandajata - cu destula curiozitate. Nu-mi displace; senzatia
reala ca sunt privit îmi pare ca un fel de gâdilatura, de îndurat
oarecum, dar în cele din urma insuportabila.
- Ramâi aici, ma îndeamna camaradul meu. Vine generalul A.
- De unde stii?
- Vine cu automobilul... Stiu de la prefectura. Uite pe fostul
primar, Vasu... pe avocatul ala batrân... toti îl asteapta...
Primarul, un medic excelent, care are darul de a fi în tot locul,
e acum si el lânga gradina publica, asteptând cu toata lumea
miracolul. S-a raspândit vestea ca "generalul" va trece spre
front.
- Parca se spunea ca l-a otravit, ca i-au turnat spionii nemti,
printr-o ordonanta cumparata, otrava în cafea?
Surâdeam amândoi, caci cunosteam legenda. Comandant de
armata în Dobrogea, generalul A. a oprit câtva timp în loc
înaintarea inamicului. Si e atâta sete de idolatrie, sunt atâtea
disponibilitati de nadejde în poporul acesta, care se simte
mereu aruncat de pe scara înalta a istoriei, încât figura
generalului a si devenit legendara.
Eu stiu însa ca salvare, pentru moment, nu mai e. Si cu toate
astea, când pe strada principala apare lânga gradina publica
automobilul mare, deschis, stropit tot de noroi, peste vopseaua
de culoarea nisipului, am acelasi fior ca toata lumea de aci. Sta
în fund, alaturi de alt general, tot în mantaua cenusie care nu
indica nici o distinctie, cu capul lui de mucenic cu cioc imperial,
cu privirea obosita, care nu se opreste asupra nimanui. Stiu ce-
ar vrea toata lumea... si cu ea, însumi eu... Cu mintea lui,
încaputa acolo sub chipiu, sa înlocuiasca tunurile, mitralierele,
sa redea curaj soldatilor, sa rastoarne situatia ca o prezenta
supranaturala. Comunicatul de mâine seara sa anunte, de
pilda:
"În regiunea Dragoslavele, lupta îndârjita s-a terminat prin
înfrângerea dusmanului. Un regiment de infanterie a cazut în
spatele inamicului ocupând Cheile Dâmbovicioarei si soseaua
Giuvala. Am facut 25 mii de prizonieri, am luat patru tunuri de
câmp si un bogat material de razboi. Urmarirea inamicului
continua si diverse unitati mici care au cautat sa-si faca loc
prin munti, peste vechea frontiera, sunt treptat capturate."
Nadejdea, cu atât mai emotionanta, cu cât toti au constiinta
miracolului, a cascat ochii tuturor celor de pe trotuar, iar
ofiterii fac front ca unui print. Multimea asta nu vrea decât sa
despacheteze bagajele facute pentru refugiu, sa puie mâine
seara drapele tricolore la balcoane si sa se agate de rotile
automobilului, urlându-si frenezia de recunostinta pentru
salvator.
Masina s-a oprit o clipa, ofiterul cu mustata mica, de lânga
sofer, a întrebat ceva pe sergentul de strada (întrebare la care
au raspuns laolalta, cu bunavointa grabnica, cinci-sase insi,
care se gaseau acolo), dar în tot timpul generalul a avut o
absenta preocupata, de medic chemat, în sfârsit, de familia
disperata, la capatâiul bolnavului a carui operatie încercata de
altii n-a reusit.
A venit si Orisan, ranit la mâna dreapta de o schija de obuz.
Camaradul din rezerva în care sunt eu a plecat în familie si
acum sunt câteva zile cu Orisan. Între noi e o prietenie
definitiva ca viata si moartea. Si totusi încerc un sentiment
ciudat. Mi-e imposibil sa-i pun vreo întrebare despre viata lui
de familie. Îl cunosc cum nu l-a cunoscut nici mama lui - caci
numai acolo, în fata mortii si a cerului înalt, poti cunoaste
oamenii - dar nu stiu absolut nimic despre el. Si nici despre nici
un alt camarad al meu. Acum îmi dau seama cât de putin am
vorbit eu si camarazii mei de front despre viata noastra
anterioara. Parca suntem în "Legiunea straina". În fiecare
noapte îl aud însa pe Orisan, culcat în patul alb, lungit pe spate
ca un mort (asa cum se desprind sa doarma soldatii din cauza
repaosurilor scurte în marsuri), urlând în somn de groaza,
deznadajduit ca un câine: "Mama!... mama!..."
Peste câteva zile, în comunicatul oficial e totusi o floare de
bucurie. Trupele noastre au luat Muntele Rosu, facând
prizonieri, capturând mitraliere si material. Stiam ca pe acolo
s-a retras regimentul nostru. Îi arat lui Orisan banuiala ca nu
poate sa fie straina de Corabu asemenea isprava. El surâde, cu
îndoiala. Peste alte câteva zile însa, un ranit, abia sosit, îmi
întareste presupunerea. Dorind sa se distinga neaparat, dornic
de înaintare, cu ambitie de general napoleonian, si simtind mai
ales ca ar putea muri, inutil, capitan, a comunicat diviziei ca
daca i se da comanda unui batalion, e gata sa cucereasca
Muntele Rosu. Dupa oarecare codeala, oferta a fost acceptata
si capitanul Corabu a izbutit sa dea acea floare comunicatului
nostru. Dar i s-a luat imediat comanda... împrumutata. A doua
zi, însa, muntele a fost din nou pierdut... Acum capitanul
Corabu a primit... ordin sa-l cucereasca iarasi. Ma întreb, cu
gândul prelungit, melancolic, ce ar însemna pentru armata
noastra sa i se dea acestui ofiter o comanda mai importanta.
Când Orisan e mai bine, iesim sa mâncam la un birt din oras,
unde cunoastem doua doamne tinere foarte frumoase si
distinse, care ne arata foarte mult interes, dar ne cer sa evitam
pe unchiul lor, un domn batrân cu nas aprig si mustata mare.
Le-ar certa rau daca le-ar vedea stând de vorba cu cineva. Ne
fixam un rendez-vous cu ele si plecam repede, caci ni se spune
ca la spitalul din G. a fost adus Niculae Zamfir, grav ranit. Ne
duce cu masina Iorgu, barbatul Anisoarei, care e "voluntar" la
corpul de armata. Printr-un ordin al Ministerului de Razboi
gradele inferioare, daca au avere, sunt scutite de front. (Li se
cere numai sa puie un automobil la dispozitia cartierului, iar ei,
atasati pe lânga automobil, capata numele de "voluntari".)
Pentru ofiteri însa acest lucru nu e admis si deci formula de
ramânere trebuie sa fie alta, sau altele.
Spitalul tip "Regele Carol I" e în marginea soselei si are în fata
o gradina de flori, cultivata de medicul-sef, un burlac filozof în
felul lui, departat de oameni care-i vindeca pe toti, cu conditia
sa-l lase în pace, în singuratatea lui din mijlocul câmpului.
Niculae Zamfir e într-un pat de fier alb, cu capul bandajat si
acoperit cu patura pâna la gât. Nu-i vine sa creada parca,
vazându-ne, si, desi trebuie sa aiba febra, zâmbeste. Nu poate
vorbi, nici nu poate înca fuma tigarile pe care le-am adus, iar
cele doua sticle de vin înfundate vor ramâne multa vreme
nedestupate, dar îsi plimba privirea dupa gesturile noastre si
surâde cu ochii, cinstit si sfios ca un câine al pamântului.
- Esti ranit rau la cap, Zamfire?
Clatina din cap negând si pe urma ridica usor cuvertura si ne
arata picioarele bandajate ca niste copii înfasati. Unul e retezat
de sub genunchi, celalalt de la jumatatea coapsei. Zâmbeste
cald.
Cred ca am devenit palid ca un mort si ma clatin. Orisan a
încremenit si el. Niculae Zamfir, cu patura ridicata, surâde
mereu, absent si bun, ca o icoana care nu stie cât a fost de
slutita de sulite.
N-aveam ce mai spune... Tacem asa îndelung si pe urma
plecam, sub pretext ca nu trebuie sa-l obosim.
Pe drum Orisan ma întreaba cu gând inspirat:
- Te mai gândesti la revolutie?
- Nu, ca staretul Zossima al lui Dostoievski, ma închin, si eu, în
fata "nenorocirii care va veni".
*

Plecarea mea la Bucuresti este inevitabila. Parca se apropie un
examen dezagreabil. Am scris nevestei mele ca sâmbata seara
sosesc. Trenul nu s-a oprit la peron, ci în câmp, pe o linie de
garaj; gaura e în întuneric de frica zepelinurilor... Iar când vin
pe Calea Victoriei goala, felinarele dau o lumina albastruie
asfaltului pustiu, de par acoperite cu zabranic de doliu, iar
casele de piatra cenusie. Nicaieri lumini aprinse. Impresia de
cavou imens e coplesitoare.
M-a asteptat cu o serie de demonstratii care altadata m-ar fi
înnebunit de emotie si placere. Casa e toata luminata (cu
storurile captusite bine, fireste, ca sa nu se vada afara) ca
pentru sarbatoarea de Pasti, masa e alba, sclipitoare de
cristaluri si flori, vinul rar. E o intentie de supeu în doi, ca într-o
"camera separata" de restaurant de petreceri. Îmi e imposibil
sa nu fac socoteala ca as putea avea toate acestea numai cu
zece monede de aur si înca fara obligatia de a surâde.
Ma saruta cu exces, nu vrea sa ma lase sa ma dezbrac, îmi
scoate ea însasi mantaua...
Simt ca un singur lucru m-ar fi ispitit aci... si poate mi-ar fi
iluminat indiferenta. Patul mare alb, camera de baie cu
majolica alba si oglinzile aburitoare. Sa am asta, murdar si
patruns de frig, dupa un mars ca acel de la Barcut, ar fi în mine
o dospire de recunostinta si voie buna, care s-ar revarsa poate
si asupra acestei femei. Dar la spital faceam baie în fiecare zi,
iar rufaria de pe mine e curata.
- Mama (nu spunea niciodata: mama, pur si simplu) nu mi-a
spus nimic ca esti ranit (e grav? ah... Dumnezeule!). Vezi, asta
nu înteleg, frate, sa fie suparata pe mine, dar chiar daca nu
vorbim... putea sa-mi trimita vorba prin cineva... Te-a durut
rau?... Ma întreb, fara sa-mi pot retine surâsul dinauntru, ironic:
"Ar fi murit de durere femeia asta, daca as fi fost ucis?"
Parca nu stie ce poteci de moarte am în suflet, si tacerea mea
o face sa vorbeasca încontinuu, ca un orator care nu mai poate
încheia, si se avânta inutil, dupa asociatia întâmplatoare a
frazelor. Îmi taie, cu prea multe gesturi, friptura în farfurie. Si
cum se cunoaste ca a îmbatrânit. Nu simte ca, asa, destul de
trupesa cum a devenit, nu mai prind anumite gratii. Dealtfel,
tot armamentul ei cuceritor e parca demodat si nefolositor, ca
acele transee puerile din muntii granitei.
Evit cât mai mult dormitorul, desi albul de olanda al
cearsafurilor tot ma cheama. O clipa, caldura trupului ei
molatic lânga al meu îmi toropeste trupul si îmi activeaza
gândurile, dar pe o masa joasa e o fotografie mare, a mea. A
pus-o acum, sau e de mult acolo? ridicula, condamnata infam
sa asiste la framântarea trupurilor lor, când eu eram la
Cohalm?...
Si totusi îmi trece prin minte, ca un nour de întrebare... Dar
daca nu e adevarat ca ma însala? daca din nou am acceptat o
serie gresita de asociatii?
Daca e o simpla coincidenta, ca, de pilda, atunci când am
întâlnit pe colonel, ca atâtea în viata?
Dar nu, sunt obosit si mi-e indiferent chiar daca e nevinovata.
Cum sunt culcat pe spate, cum sunt fara chef, ea are inspiratia
nefericita sa faca singura demersurile îmbratisarii... Prin
camasuta fina, asa cum sta în genunchi, aplecata deasupra
mea, sânii îi atârna ca doua pungi si pântecul a început parca
sa se îngroase. Chiar dupa ce m-am însurat, prietenii ma
îmbiau la petreceri cu cocote, dar si când izbuteau sa ma
convinga, si oricât erau de frumoase, aveam impresia ca ma
culc cu manechine de cârpa, fara acea caldura tainica animala,
care, când ti-e scumpa, te înduioseaza si te deznadajduieste în
nebunia unei totale îmbratisari. Nevasta mea e alba si cu
preziceri de grasime, iar eu as vrea în clipa asta sa simt pe
pieptul meu genunchi mici ca merele si sa descopar colturi noi
într-un trup de tigancusa subtire si cu muschi nervosi. As
putea-o avea cu alte zece monede de aur si fara obositoare
obligatii de a minti tandru.
*

A doua zi a fost navala de cunoscuti... Fraze goale de continut,
stupiditati fara legaturi de rudenie cu realitatea.
În corespondenta am dat si peste o scrisoare anonima...
"Domnule, pe când d-ta lupti pentru patrie (?) nevasta d-tale te
însala ca o târfa cu un individ Grigoriade, care e la cenzura,
vezi bine.
Îi poti gasi oricând între 6-9 în strada Rozelor opt bis, unde
merge la el. Caci poate ca acum n-o avea nerusinarea sa-l
aduca tot la d-ta acasa."
Ce n-as fi dat alta data pentru ca sa am certitudinea ca ma
însala. Cum asteptam la pânda, cu fruntea arsa si pumnii
crispati!
Acum, când vine, îi arat scrisoarea zâmbind. Un moment
devine palida, ma examineaza alarmata si banuitoare, însa
când ma vede linistit, socoate ca nu cred.
- E o murdarie... Stii ca toti ne invidiaza. Ah, lumea asta rea...
Uite ce calomnii mai nascoceste. Daca ar fi sa te iei dupa toti...
Poftim, sa fii fost tu mai banuitor acum... Ah, mi-e o sila de
oameni... Nu mai poti
 iesi... Fireste, am fost de câteva ori în oras, nu singura: cu
Anisoara, cu Iorgu, si a venit cu noi si Grigoriade. Am fost la
teatru si pe urma la restaurant. Ah, si dintr-atâta...
Vorbeste mult, platitudini încalecate, asociate la întâmplare, si
zâmbetul meu binevoitor o încurajeaza...
- Asculta, fata draga, ce-ai zice tu daca ne-am desparti?
Parca i-a despicat cineva teasta în doua. Alta avalansa de
întrebari gemute, de protestari scâncite.
Ma gândesc halucinat ca as fi putut ucide pentru femeia asta...
ca as fi fost închis din cauza ei, pentru crima:
- "Vezi, aia blonda de colo...? nu... ailalta mai grasa putin, de la
masa cu cei doi domni si doua doamne...
- Ei?
- E nevasta lui Gheorghidiu... Nu-ti mai aduci aminte...?
- A... pentru asta? Ce-a gasit la ea, draga? sa ucida pentru ea...
nu mai putea gasi alta la fel?" A doua zi m-am mutat la hotel
pentru saptamâna pe care aveam s-o mai petrec în permisie. I-
am daruit nevesti-mi înca o suma ca aceea ceruta de ea la
Câmpulung si m-am interesat sa vad cu ce formalitate îi pot
darui casele de la Constanta. I-am scris ca-i las absolut tot ce e
în casa, de la obiecte de pret la carti... de la lucruri personale,
la amintiri. Adica tot trecutul.